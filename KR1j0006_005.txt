# -*- mode: mandoku-view; -*-
#+TITLE: 輶軒使者絕代語釋別國方言
#+DATE: 2016-04-12 14:30:30.703746
#+PROPERTY: ID KR1j0006
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 5
<pb:KR1j0006_WYG_005-1a>¶
　　欽定四庫全書¶
¶
　　輶軒使者絶代語釋别國方言五¶
¶
　　漢　揚雄　撰¶
¶
　　晉　郭璞　注¶
¶
　　鍑(釜屬也音富)北燕朝鮮洌水之閒或謂之錪(音腆)或謂之鉼¶
(音餅)江淮陳楚之閒謂之錡(或曰三腳釜也音技)或謂之鏤吳揚之¶
閒謂之鬲(音厯)¶
¶
　　(案詩召南維錡及釜毛傳錡釜屬有足曰錡考工記鬲實五觳厚半寸脣寸爾雅釋器鼎欵足者謂之鬲¶
<pb:KR1j0006_WYG_005-1b>¶
郭注云鼎曲腳也説文鍑釜大口者朝鮮謂釜曰錪江淮之閒謂釜曰錡鏤釜也鬲鼎屬實五觳斗二升¶
曰觳)¶
¶
　　釜自闗而西或謂之釜或謂之鍑(鍑亦釜之總名)¶
¶
　　(案釜亦作鬴説文云鬴鍑屬春秋隠公三年左傳筐筥錡釜之器杜預注云有足曰錡無足曰釜廣雅錪¶
鉼鏤鬲錡鬴也葢合止二條以鬴為總名)¶
¶
　　甑自闗而東謂之甗(音言)或謂之鬵(音岑涼州呼鉹)或謂之酢餾¶
(屋霤)¶
¶
　　(案考工記陶人為甗實二鬴厚半寸脣寸甑實二鬴厚半寸脣寸七穿鄭注云量六斗四升曰鬴甗無底¶
<pb:KR1j0006_WYG_005-2a>¶
甑春秋成公二年公羊傳與我紀侯之甗何休注云或説甗玉甑詩檜風溉之釜鬵毛傳鬵釜屬也爾雅¶
䰝謂之鬵鬵鉹也孫炎注云闗東謂甑為鬵涼州謂䰝為鉹疏引方言此條文竝同方言各本餾訛作鎦¶
今從爾雅疏所引作餾為正説文餾飯氣蒸也䰝即甑後漢書孝和帝紀貧人以衣履釜鬵為資注引方¶
言甑自闗而東謂之鬵説文甗甑也一穿曰甗鬵大釜也一曰鼎大上小下若甑曰鬵注内涼州各本訛¶
作梁州廣韻鉹下引方言云凉州呼臿也當是此條注文與孫炎説同今據以訂正屋霤當作音屋霤之¶
霤)¶
¶
　　盂(音于)宋楚魏之閒或謂之盌(烏管反)盌謂之盂或謂之銚¶
銳(謡音)盌謂之櫂盂謂之柯(轉相釋者廣異語也)海岱東齊北燕之¶
<pb:KR1j0006_WYG_005-2b>¶
閒或謂之&KR4071;(音卷)¶
¶
　　(案荀子正論篇故魯人以榶衞人用柯楊倞注云未詳或曰方言盌謂之榶盂謂之柯今此條無榶字廣¶
雅銚鋭柯櫂&KR4071;椀盂也椀即盌亦有櫂無榶盂亦作杅後漢書顯宗孝明帝紀杅水脯糒而已注引方言¶
盌謂之盂説文盂飯器也盌小盂也&KR4071;玉篇作□云盂也注内謡音即音謡各本訛作謡語後卷十三内¶
銚銳下亦作謡音皆謂銚讀如謡也)¶
¶
　　㿿(音雅)椷(封緘)盞(酒醆)䀀(薄淹反)閜(呼雅反)&KR2461;(又章反)&KR2168;(音摩)桮也秦晉¶
之郊謂之㿿(所謂伯㿿者也)自闗而東趙魏之閒曰椷或曰盞¶
(最小桮也)或曰䀀其大者謂之閜吳越之閒曰&KR2461;齊右平原¶
<pb:KR1j0006_WYG_005-3a>¶
以東或謂之&KR2168;桮其通語也¶
¶
　　(案廣雅&KR2461;&KR2168;椷㿿閜盞䀀杯也本此説文云大杯為閜桮杯同注内封緘酒醆當作音封緘之緘音酒醆¶
之醆)¶
¶
　　㼖(瓠勺也音麗)陳楚宋魏之閒或謂之簞或謂之&KR2714;(今江東通呼勺¶
為&KR2714;音羲)或謂之瓢¶
¶
　　(案漢書東方朔傳㠯蠡測海注引張晏曰蠡瓠瓢也蠡㼖古通用楚辭九歎瓟㼖蠹於筐簏王逸注云瓟¶
瓠也㼖瓢也洪興祖補注引方言㼖陳楚宋魏之閒或謂之瓢周禮鬯人榮門用瓢齎鄭注云瓢謂瓠蠡¶
也齎讀為齊取甘瓠割去柢以齊為尊亦作盠廣雅盠瓢也玉篇云&KR2714;杓也蠡為&KR2714;也廣韻引方言盠或¶
<pb:KR1j0006_WYG_005-3b>¶
謂之瓢又云蠡瓠瓢也盠以瓢為飲器也盠簞也)¶
¶
　　案陳楚宋魏之閒謂之□自闗東西謂之案¶
¶
　　(案考工記玉人之事案十有二寸鄭注云案玉飾案也禮器篇注云禁如今方案隋長局足高三寸説文¶
云案几屬廣雅案謂之□本此)¶
¶
　　桮□(盛桮器籠也)陳楚宋衞之閒謂之桮□又謂之豆筥自¶
闗東西謂之桮□¶
¶
　　(案廣雅豆&KR1952;杯落也本此&KR1952;筥古通用杯即桮落□古通用落廣雅云居也桮落所以居桮説文作笿云¶
桮笿也)¶
¶
<pb:KR1j0006_WYG_005-4a>¶
　　箸筩(盛朼箸籫也)陳楚宋魏之閒謂之筲(鞭鞘)或謂之籯(漢書曰遺¶
子黄金滿籯音盈也)自闗而西謂之桶&KR4093;(今俗亦通呼小籠為桶&KR4093;音籠冠&KR4093;蘇勇反或¶
作筩)¶
¶
　　(案廣雅籯筲桶&KR4093;籫箸筩也筲亦作䈰説文云宋魏謂箸筩為䈰漢書韋賢傳注如淳曰籯竹器受三四¶
斗今陳留俗冇此器師古曰許慎説文解字云籯笭也揚雄方言云陳楚宋魏之閒謂筲為籯然則筐籠¶
之屬是也注内鞭鞘當作音鞭鞘之鞘)¶
¶
　　㼚(音岡)瓭(都感反亦音沈)□(音舞)䍃(音由)㽀(音鄭)㼻(胙江反)甀(度睡反)瓮瓿甊¶
(瓿音部甊洛口反)㽈(牛志反)甖也(於庚反)靈桂之郊謂之㼚(今江東通呼大¶
<pb:KR1j0006_WYG_005-4b>¶
瓮為㼚)其小者謂之瓭周魏之閒謂之□(今江東亦呼甖為□子)秦¶
之舊都謂之㽀淮汝之閒謂之䍃江湘之閒謂之㼻自¶
闗而西晉之舊都河汾之閒(汾水出太原經絳北西南入河)其大者謂¶
之甀其中者謂之瓿甊自闗而東趙魏之郊謂之瓮或¶
謂之甖東齊海岱之閒謂之㽈甖其通語也¶
¶
　　(案廣雅㼻□㽀㼚瓭瓿甊䍃甀□瓮罌也本此罌即甖□亦作甒甀亦作□説文罌缶也䍃瓦器也□小¶
口罌也瓮罌也玉篇㼚大瓮儀禮既夕篇甒二醴酒鄭注云甒瓦器也古文甒皆作廡禮器君尊瓦甒注¶
云瓦甒五斗疏云此瓦甒即燕禮公尊瓦大也禮圗瓦大受五斗口徑尺頸髙二寸徑尺大中身鋭下平¶
<pb:KR1j0006_WYG_005-5a>¶
潘岳馬汧督誄寘壺鐳瓶甒以偵之李善注引方言甒罌也周禮凌人春始治鑑注云鑑如甀大口以盛¶
冰疏云漢時名為甀即今之甕是也爾雅甌瓿謂之瓵郭注云瓿甊小甖長沙謂之瓵釋文於瓿甊引方¶
言云罃也又云甖乙耕反字亦作罃疏全引方言此條□訛作甌湘訛作湖餘竝同)¶
¶
　　罃陳魏宋楚之閒曰㼶(音臾)或曰㼡(音殊)燕之東北朝鮮洌¶
水之閒謂之瓺(音暢亦腸)齊之東北海岱之閒謂之儋(所謂家無¶
儋石之儲者也音儋荷字或作甔)周洛韓鄭之閒謂之甀或謂之罃¶
(案甖罃同音葢一字荀子大畧篇流丸止於甌臾楊倞注引方言陳魏楚宋之閒謂罃為臾㼶臾古通用¶
宋楚訛作楚宋列子湯問篇山名壺領狀若甔甀張湛注云甔甀謂瓦缾也注内儋石之儲者也各本訛¶
<pb:KR1j0006_WYG_005-5b>¶
作儋石之餘也今訂正史記貨殖列傳醬千甔集解徐廣曰大罌缶索隠孟康曰甖受一石故云甔石淮¶
隂侯列傳守儋石之禄者集解晉灼曰揚雄方言海岱之閒名罌為儋漢書應劭注云齊人名小甖為儋¶
受二斛後漢書顯宗孝明帝紀生者無擔石之儲注云方言作甔云罃也齊東北海岱之閒謂之甔郭璞¶
注曰所謂家無甔石之儲者也廣雅甔㼡㼶瓺罃也説文罃備火長頸缾也)¶
¶
　　罃謂之㼰(鼓鼙)¶
¶
　　(案説文作罌謂之㼰廣雅㼰罃也注内鼓鼙當云音鼓鼙之鼙)¶
¶
　　&KR3943;謂之㽄¶
¶
　　(案&KR3943;即罋亦作甕㽄亦作㽄易井九二甕敝漏釋文引鄭注云停水器也儀禮既夕篇罋三鄭注云甕瓦¶
<pb:KR1j0006_WYG_005-6a>¶
器其容葢一觳説文云汲缾也廣雅&KR3943;㽄罃也)¶
¶
　　缶謂之瓿㼴(即盆也音偶)其小者謂之瓶¶
¶
　　(案廣雅瓿㼴缶也本此説文云缶瓦器所以盛酒漿秦人鼓之以節謌易坎六四樽酒簋貳用缶離九三¶
不鼓缶而歌又井卦□其瓶禮器五獻之尊門外缶門内壺君尊瓦甒又曰夫奥者老婦之祭也盛於盆¶
尊於瓶鄭注云盆瓶炊器也士喪禮新盆槃瓶廢敦重鬲皆濯鄭注云盆以盛水瓶以汲水也春秋襄公¶
九年左傳具綆缶杜預注云綆汲索缶汲器)¶
¶
　　罃甈謂之盎(案爾雅甈康壺而方言以為盆未詳也甈卻罽反盎烏浪反)自闗而西¶
或謂之盆或謂之盎其小者謂之升甌(惡牟反亦音憂)¶
¶
<pb:KR1j0006_WYG_005-6b>¶
　　(案考工記盆實二鬴厚半寸脣寸爾雅盎謂之缶廣雅盎謂之盆)¶
¶
　　甂(音邊)陳魏宋楚之閒謂之㼵(今河北人呼小盆為㼵子杜啟反)自闗而¶
西謂之甂其大者謂之甌¶
¶
　　(案後漢書隗囂傳奉盤錯鍉注云字詁鍉即題音徒啟反方言曰宋楚之閒謂盎為題題乃㼵之訛楚辭¶
九諫甂甌登於明堂兮洪興祖補注云方言自闗而西盆盎小者曰甂也説文云甂似小瓿大口而卑用¶
食甌小盆也廣雅㼵甌甂也本此)¶
¶
　　所以注斛(盛米穀寫斛中者也)陳魏宋楚之閒謂之䈪(今江東亦呼為䈪音¶
巫覡)自闗而西謂之注箕陳魏宋楚之閒謂之籮(䈪亦籮屬也形¶
<pb:KR1j0006_WYG_005-7a>¶
小而髙無耳)¶
¶
　　(案廣雅斛注謂之䈪本此玉篇云䈪籮屬形小而高本此注文)¶
¶
　　炊䉛謂之縮(漉米䉛也)或謂之□(音藪)或謂之□(音旋江東呼淅籖¶
案廣雅□□䉛也本此□即□之正體亦作籔説文云䉛漉米籔也籔炊䉛也玉篇云□漉米䉛也縮與¶
籔一聲之轉注内淅籤各本訛作浙籤今訂正)¶
¶
　　篝(今薰籠也)陳楚宋魏之閒謂之牆居¶
¶
　　(案説文篝笿也可薰衣宋楚謂竹篝牆以居也廣雅篝籠也薰篝謂之牆居本此)¶
¶
　　扇自闗而東謂之箑(今江東亦通名扇為箑音䈉)自闗而西謂之扇¶
<pb:KR1j0006_WYG_005-7b>¶
(案廣雅箑謂之扇玉篇云自闗而東謂之箑自闗而西謂之扇皆本此箑亦作翣春秋襄公二十五年左¶
傳四翣疏引方言自闗而東謂扇為翣)¶
¶
　　碓機(碓梢也)陳魏宋楚自闗而東謂之梴(音延)磑或謂之䃀¶
(即磨也錯碓反)¶
¶
　　(案説文云碓舂也主發謂之機古者雝父初作舂磑䃺也古者公輸班作磑䃺磨同玉篇云䃀磑也)¶
¶
　　繘(汲水索也音橘)自闗而東周洛韓魏之閒謂之綆或謂之絡¶
(音洛)闗西謂之繘¶
¶
　　(案廣雅繘絡綆也末句各本作謂之繘綆易井卦汔至亦未繘井羸其瓶釋文繘鄭云綆也方言云闗西¶
<pb:KR1j0006_WYG_005-8a>¶
謂綆為繘郭璞云汲水索也春秋襄公九年左傳具綆缶疏引方言自闗而東周洛韓魏之閒謂之綆闗¶
西謂之繘所引末句皆無綆字今刪正)¶
¶
　　櫪(養馬器也)梁宋齊楚北燕之閒或謂之樎(音縮)或謂之皁(皁隸¶
之名於此乎出)¶
¶
　　(案後漢書鄒陽傳使不羈之士與牛驥同皁顔師古注引方言梁宋齊楚燕之閒謂櫪曰皁皁音在早反¶
廣雅樎皁櫪也本此玉篇云樎櫪也養馬器也本此注文)¶
¶
　　飤馬橐自闗而西謂之裺囊(裺音䳺)或謂之裺篼或謂之¶
㡞篼(㡞音樓)燕齊之閒謂之帪(廣雅作振字音同耳)¶
¶
<pb:KR1j0006_WYG_005-8b>¶
　　(案飤即古飼字各本訛作飲字形相似而訛今廣雅帪字與方言同裺作㡋云㡋篼㡞篼帳囊也本此說¶
文篼飤馬器也飤亦訛作飲玉篇篼飼馬器也可據以訂正二書)¶
¶
　　鉤(縣物者)宋楚陳魏之閒謂之鹿觡(或呼鹿角)或謂之鉤格自¶
闗而西謂之鉤或謂之䥩(音微)¶
¶
　　(案廣雅鹿觡䥩鉤也本此廣韻引埤蒼云䥩懸物鉤)¶
¶
　　臿燕之東北朝鮮洌水之閒謂之&KR1857;(湯料反此亦鍫聲轉也)宋魏¶
之閒謂之鏵或謂之鍏(音韋)江淮南楚之閒謂之臿沅湘¶
之閒謂之畚□魏之閒謂之喿(字亦作鍫也)東齊謂之梩(音駭¶
<pb:KR1j0006_WYG_005-9a>¶
江東又呼鍫刃為鐅普蔑反)¶
¶
　　(案□即銚詩周頌庤乃錢鏄毛傳錢銚也釋文引世本云垂作銚鏵説文作㭉云兩刃臿也宋魏曰㭉也¶
又作釪爾雅□謂之□郭注云皆古鍬鍤字今爾雅□訛作&KR3032;鍬鍤即鍫臿疏引方言此條□字亦訛餘¶
竝同裡即梠説文云□从斗庣聲爾雅曰□謂之□古田器也銚一曰田器錢銚也古田器㭒臿也鐅河¶
内謂臿頭金也廣雅鍏畚梩喿臿也本此釋名云鍤插地起土也或曰銷或曰鏵其板曰葉廣韻引方言¶
臿宋魏之閒或謂之鍏玉篇云喿臿屬今作鐰)¶
¶
　　杷(無齒為朳)宋魏之閒謂之渠挐(今江東名亦然諾豬反)或謂之渠疏(¶
語轉也)¶
¶
<pb:KR1j0006_WYG_005-9b>¶
　　(案廣雅渠挐謂之杷本此渠挐亦作淭&KR3693;玉篇淭&KR3693;杷也廣韻引方言杷宋魏之閒謂之淭挐把即杷之¶
訛淭字與渠同音當即渠字訛舛而成若方言廣雅作淭不應郭璞曹憲皆不注其音也説文云杷收麥器¶
廣韻捌字引方言云無齒杷即此條注文今本皆作朳)¶
¶
　　僉(今連枷所以打榖者)宋魏之閒謂之欇殳(音殊亦杖名也)或謂之度(今江¶
東呼打為度音量度也)自闗而西謂之棓(蒲項反)或謂之柫(音拂)齊楚¶
江淮之閒謂之柍(音悵怏亦音車鞅此皆打之别名也)或謂之桲(音勃¶
案齊語耒耜枷芟韋昭注云枷柫也所以擊草也荀子性惡篇則兄弟相拂奪矣楊倞注云或曰拂字從¶
木旁弗擊也方言云自闗而西謂之柫今之農器連枷也漢書王莽傳必躬載拂顔師古注云拂所以擊¶
<pb:KR1j0006_WYG_005-10a>¶
治禾者也今謂之連枷是拂柫亦通用説文柫擊禾連枷也枷柫也淮南謂之柍廣雅棓桲柍欇殳度杖¶
也柫謂之枷皆本此度打一聲之轉釋名曰枷加也加杖於柄頭以撾穗而出其穀也或曰羅枷三杖而¶
用之也或曰叉叉杖轉於頭故以名之也羅連亦一聲之轉玉篇云桲今連枷所以打榖也)¶
¶
　　刈鉤江淮陳楚之閒謂之鉊(音昭)或謂之鐹(音果)自闗而西¶
或謂之鉤或謂之鎌或謂之鍥(音結)¶
¶
　　(案周禮薙氏夏日至而夷之鄭注云以鉤鎌迫地芟之也若今取茭矣齊語挾其槍刈耨鑮韋昭注云刈¶
鎌也又耒耜枷芟注云芟大鎌所以芟草也詩周頌奄觀銍刈釋文云銍器可以穫禾鉤亦作&KR2505;説文云¶
&KR2505;鎌也鎌鍥也銍穫禾短鎌也鉊大鎌也鎌謂之鉊張徹説廣韻引説文云闗西呼鎌為&KR2505;也今説文無¶
<pb:KR1j0006_WYG_005-10b>¶
此語當是兼取方言之文釋名云鎌亷也體亷薄也銍穫黍鐵也鐹鎌亦作划䥥玉篇云&KR2505;䥥也鐹䥥皆¶
云刈&KR2505;也划亦云刈&KR2505;划與鐹實一字廣雅划鉊&KR2505;鍥鎌也本方言此條而有划則無鐹玉篇分入兩部¶
故竝存之)¶
¶
　　薄宋魏陳楚江淮之閒謂之䒼或謂之麴(此直語楚聲轉耳)自¶
闗而西謂之薄南楚謂之蓬薄¶
¶
　　(案月令季春具曲植籧筐鄭注云時所以養蠶器也曲薄也疏引方言此條文竝同漢書周勃傳勃㠯織¶
薄曲為生蘇林注云薄一名曲説文䒼蠶薄也又云或説曲蠶薄也廣雅筁謂之簿皆轉而従竹注内此¶
直語楚聲轉耳各本訛作此直語楚轉聲耳曹毅之本作此直語楚聲轉也今訂正)¶
¶
<pb:KR1j0006_WYG_005-11a>¶
　　橛燕之東北朝鮮洌水之閒謂之椴(揭&KR0891;也江東呼都音段¶
案爾雅橛謂之闑曲禮大夫士入君門由闑右不踐閾鄭注云闑門橛閾門限説文橜弋也橜橛同杙弋¶
古通用各本椴訛作椵椴徒亂反椵古雅反都椴一聲之轉)¶
¶
　　槌(縣蠶薄柱也度畏反)宋魏陳楚江淮之閒謂之植(音值)自闗而西¶
謂之槌齊謂之样(音陽)其横闗西曰㮳(音朕亦名校音交)宋魏陳¶
楚江淮之閒謂之㯂(音帶)齊部謂之㭙(丁革反)所以縣㯂闗¶
西謂之䌞(力冉反)東齊海岱之閒謂之繏(相卞反)宋魏陳楚¶
江淮之閒謂之繯(擐甲)或謂之環(檈)¶
¶
<pb:KR1j0006_WYG_005-11b>¶
　　(案繏各本作□從曹毅之本廣雅㯂㮳㭙植样槌也䌞繏索也繯絡也説文云闗東謂之槌闗西謂之㭙¶
栚槌之横者也闗西謂之㯢繯落也栚㮳同落當作絡所云闗東西與方言異㯢字説文所無玉篇云槌¶
蠶槌也植養蠶器也㭙槌横木也䌞懸蠶薄横也繏懸縋索皆本方言此條月令具曲植籧筐鄭注云植¶
槌也疏引方言样訛作牂廣韻引方言懸蠶薄柱齊謂之样注内擐甲當作音擐甲之擐擐旋同音此字¶
疑有訛舛)¶
¶
　　簟宋魏之閒謂之笙(今江東通言笙)或謂之籧䒼自闗而西或¶
謂之簟或謂之䇽(今云䇽篾篷也)其麤者謂之籧篨自闗而東¶
或謂之篕掞(音剡江東呼籧篨為䉬音廢)¶
¶
<pb:KR1j0006_WYG_005-12a>¶
　　(案左思吳都賦桃笙象簟劉逵注云桃笙桃枝簟也吳人謂簟為笙又析象牙以為簟也廣韻引方言自¶
闗而西簟或謂之䇽廣雅笙䇽簟籧篨筁席也篕□謂之籧篨皆本此□掞古通用説文云簟竹席也籧¶
篨粗竹席也玉篇云籧篨江東人呼䉬也䇽簟也詩邶風籧篨不鮮籧篨本粗竹席用為囷者之名不可¶
使俯之疾似之故晉語曰籧篨不可使俯以言辭媚悦人者常仰觀顔色病若籧篨故爾雅云籧篨口柔¶
也)¶
¶
　　筕篖(似籧篨直文而麤江東呼笪音靼)自闗而東周洛楚魏之閒謂之¶
倚佯(音羊)自闗而西謂之筕篖南楚之外謂之篖¶
¶
　　(案倚佯亦作倚陽廣雅篖倚陽筕篖也本此玉篇云筕篖竹笪笪麤籧篨也)¶
¶
<pb:KR1j0006_WYG_005-12b>¶
　　牀齊魯之閒謂之簀(牀版也音迮)陳楚之閒或謂之第(音滓又音¶
姊)其杠北燕朝鮮之閒謂之樹自闗而西秦晉之閒謂¶
之杠南楚之閒謂之□(□當作桃聲之轉也中國亦呼杠為桃牀皆通語也)東齊¶
海岱之閒謂之&KR3031;(音詵)其上版衞之北郊□魏之閒謂之¶
牒(簡牒)或曰牑(履屬)¶
¶
　　(案説文云牀安身之坐者簀牀棧也第牀簀也杠牀前横木也牑牀版也春秋襄公二十七年牀第之言¶
不踰閾杜預注云第簀也玉篇廣韻竝引方言云杠東齊海岱之閒謂之&KR3031;今方言各本訛作樺注内詵¶
訛作先徐堅初學記引方言此條正文作謂之&KR3031;注文作音詵與玉篇廣韻同趙亦作㸠廣雅棲謂之牀浴¶
<pb:KR1j0006_WYG_005-13a>¶
牀謂之柖簀第也樹㸠杠也牒牑版也曹憲音釋牑音鞭注内簡牒當作音簡牒之牒履屬二字當是音¶
邊二字之訛無從據證)¶
¶
　　俎几也西南蜀漢之郊曰杫(音賜)榻前几江沔之閒曰桯¶
(今江東呼為承桯音刑)□魏之閒謂之椸(音易)几其高者謂之虡(即筍¶
虡也音巨)¶
¶
　　(案後漢書第五鍾離宋寒列傳藥崧家貧為郎常獨直臺上無被枕杫注云杫謂俎几也方言云蜀漢之¶
郊曰杫説文云桯牀前几廣雅杫□桯□俎几也□即虡□即椸考工記梓人為䈯虡鄭注云樂器所縣¶
横曰□植曰虡□筍古通用)¶
¶
<pb:KR1j0006_WYG_005-13b>¶
　　籆榬也(所以絡絲也音爰)兖豫河濟之閒謂之榬絡謂之格(所以¶
轉籆絡車也)¶
¶
　　(案廣雅榬謂之籆本此曹憲音義籆于縛榮碧兩反説文云籆收絲者也玉篇榬絡絲籰也籰即籆之訛)¶
¶
　　繀車(繀蘇對反)□魏之閒謂之轣轆車東齊海岱之閒謂之¶
道軌¶
¶
　　(案説文云繀箸絲於筟車也筟筳也筳繀絲筦也轣轆亦通作厤鹿廣雅繀車謂之厤鹿道軌謂之鹿車¶
本此玉篇云繀車亦名軌車)¶
¶
　　戸鑰自闗而東陳楚之閒謂之鍵(巨蹇反)自闗而西謂之¶
<pb:KR1j0006_WYG_005-14a>¶
鑰¶
¶
　　(案鑰亦通作籥月令脩鍵閉慎管籥鄭注云鍵牡閉牝也管籥搏鍵器也周禮司門掌授管鍵鄭注云管¶
謂籥也鍵謂牡郭璞爾雅序六藝之鈐鍵釋文引方言云鑰也自闗而東陳楚之閒謂鑰為鍵)¶
¶
　　簙謂之蔽或謂之箘(音囷)秦晉之閒謂之簙吳楚之閒或¶
謂之蔽或謂之箭裏(簙箸一名箭廣雅云)或謂之簙毒或謂之夗¶
專(夗於辯反專音轉)或謂之□璇(或曰竹器所以整頓簙者銓旋兩音)或謂之棊¶
所以投簙謂之枰(評論)或謂之廣平所以行棊謂之局或¶
謂之曲道圍棊謂之弈自闗而東齊魯之閒皆謂之弈¶
<pb:KR1j0006_WYG_005-14b>¶
(案簙博古通用説文云簙局戯也六箸十二棊也古者烏胄作簙箘簙棊也局博所以行棊弈圍棊也荀¶
子大畧篇六貳之博楊倞注云即六博也今之博局亦二六相對也楚辭招魂篇菎蔽象棊有六簙些王¶
逸注云菎玉也蔽簙箸以玉飾之也投六箸行六棊故謂六簙也洪興祖補注引方言此條文竝同史記¶
范雎蔡澤列傳君獨不觀夫博者乎或欲大投或欲分功索𨼆引方言云所以投博謂之枰韋昭博弈論¶
然其所志不出一枰之上李善注引方言投博謂之枰圍棊自闗而東齊魯之閒謂之弈春秋襄公二十¶
五年左傳今甯子視君不如弈棋疏引方言此條文竝同廣雅簙箸謂之箭夗專簙也廣平枰也曲道梮¶
也圍棊弈也皆本此注内評論當作音評論之評)¶
¶
　　輶軒使者絶代語釋别國方言五¶
¶
