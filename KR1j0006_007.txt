# -*- mode: mandoku-view; -*-
#+TITLE: 輶軒使者絕代語釋別國方言
#+DATE: 2016-04-12 14:30:30.355416
#+PROPERTY: ID KR1j0006
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 7
<pb:KR1j0006_WYG_007-1a>¶
　　欽定四庫全書¶
¶
　　輶軒使者絶代語釋别國方言七¶
¶
　　漢　雄雄　撰¶
¶
　　晉　郭璞　注¶
¶
　　諄憎所疾也(諄之潤反)宋魯凡相惡謂之諄憎若秦晉言可¶
惡矣¶
¶
　　(案荀子哀公篇無取口啍口啍誕也楊倞注云啍與諄同方言齊魯凡相疾惡謂之諄憎廣雅諄憎□也¶
義本此□疾古通用)¶
¶
<pb:KR1j0006_WYG_007-1b>¶
　　杜蹻歰也□曰杜(今俗語通言歰如杜杜棃子歰因名之)山之東西或曰¶
蹻(卻蹻燥歰貌音笑謔)¶
¶
　　(案廣雅杜蹻歰也曹憲音義蹻虛虐反歰師急反說文云歰不滑也从四止)¶
¶
　　佻抗縣也□魏之閒曰佻自山之東西曰抗燕□之郊¶
縣物於臺之上謂之佻(了佻縣物貌丁小反)¶
¶
　　(案廣雅佻抗縣也義本此)¶
¶
　　發稅舎車也(舎宜音寫)東齊海岱之閒謂之發(今通言發寫也)宋□¶
陳魏之閒謂之税(税猶脫也)¶
¶
<pb:KR1j0006_WYG_007-2a>¶
　　(案注讀舎為寫寫卸古通用說文云卸舎車解馬也从卩止午讀若汝南人寫書之寫發爲卸車葢釋詩¶
齊子發夕之義言夕而解息車徒也陸機招隱詩税駕從所欲李善注引方言舎車曰税税亦通用説周¶
禮典路辨其名物與其用説鄭注云説謂舎車也)¶
¶
　　肖類法也齊曰類西楚梁益之閒曰肖秦晉之西鄙自¶
冀隴而西(冀縣今在天水)使犬曰哨(音騷)西南梁益之閒凡言相¶
類者亦謂之肖(肖者似也)¶
¶
　　(案荀子勸學篇羣類之紀綱也楊倞注云方言齊謂法爲類也廣雅肖類□也本此□古法字哨亦作嗾¶
説文云肖骨肉相似也不似其先故曰不肖也嗾使犬聲春秋宣公二年左傳公嗾夫獒焉服䖍注云嗾¶
<pb:KR1j0006_WYG_007-2b>¶
㖩也釋文素口反玉篇引方言秦晉冀隴謂使犬曰嗾)¶
¶
　　憎懹憚也(相畏憚也)陳曰懹¶
¶
　　(案廣雅憎懹憚難也曹憲音義懹人尚反玉篇云懹憚也相畏也)¶
¶
　　譙(字或作誚)讙(火袁反)讓也齊楚宋衞荆陳之閒曰譙自關而¶
西秦晉之閒凡言相責讓曰譙讓北燕曰讙¶
¶
　　(案廣雅讙譙讓也義本此周語讓不貢韋昭注云讓譴責也春秋昭公二十五年左傳且讓之杜預注云¶
讓責也)¶
¶
　　僉胥皆也自山而東五國之郊曰僉(六國惟秦在山西)東齊曰¶
<pb:KR1j0006_WYG_007-3a>¶
胥¶
¶
　　(案爾雅釋詁僉咸胥皆也郭注云東齊曰胥見方言疏全引方言此條文竝同)¶
¶
　　侔莫强也北燕之外郊凡勞而相勉若言努力者謂之¶
侔莫¶
¶
　　(案侔亦作劺廣雅劺莫强也義本此曹憲音釋劺音牟强巨兩反玉篇云劺勸勵也)¶
¶
　　&KR2972;倯罵也(羸小可憎之名也&KR2972;音邛竹)燕之北郊曰&KR2972;倯¶
¶
　　(案廣雅&KR2972;倯罵也義本此玉篇全引方言此條文竝同又云謂形小可憎之貌)¶
¶
　　展惇信也東齊海岱之閒曰展燕曰惇(惇亦誠信貌)¶
¶
<pb:KR1j0006_WYG_007-3b>¶
　　(案惇本作□廣雅□信也據注云惇亦誠信貌似以此條信讀爲屈申之申而惇兼誠信一義故言亦以¶
别之揚雄長楊賦廼展民之所詘李善注引方言展中也即此條而改作申謝靈運石門新營所住四面¶
高山迴溪石瀨脩竹茂林詩佳期何由敦注引方言敦信也亦即此條而改惇為敦一取屈信一取誠信¶
如此注之兼兩義)¶
¶
　　斯掬離也齊陳曰斯燕之外郊朝鮮洌水之閒曰掬¶
(案爾雅釋言斯離也孫炎注云析之離郭璞注云齊陳曰斯)¶
¶
　　蝎(音曷)噬(卜筮)逮也東齊曰蝎北燕曰噬逮通語也¶
¶
　　(案蝎噬亦作遏遾爾雅釋言遏遾逮也郭璞注云東齊曰遏北燕曰遾皆相及逮注内卜筮當作音卜筮¶
<pb:KR1j0006_WYG_007-4a>¶
之筮)¶
¶
　　皮傅彈憸(音僉)强也(謂强語也)秦晉言非其事謂之皮傅東齊¶
陳宋江淮之閒曰彈憸¶
¶
　　(案後漢書張衡傳後人皮傅注云揚雄方言曰秦晉言非其事謂之皮傅謂不深得其情核皮膚淺近强¶
相傅㑹也後人不達皮傅之意流俗本多作頗傳者誤也彈亦通用憚廣雅憚憸强也義本此曹憲音釋¶
憸七漸四廉兩反强巨兩反)¶
¶
　　膊(音膊脯)曬(霜智反)晞㬥也東齊及秦之西鄙言相㬥僇爲¶
膊(㬥僇謂相㬥&KR2285;惡事)燕之外郊朝鮮洌水之閒凡㬥肉發人之¶
<pb:KR1j0006_WYG_007-4b>¶
私披牛羊之五藏謂之膊㬥五穀之類秦晉之閒謂之¶
曬東齊北燕海岱之郊謂之晞¶
¶
　　(案宋玉高唐賦於是水蟲盡㬥乘渚之陽李善注引方言曬㬥也廣雅晞膊曬曝也義本此曝即㬥説文¶
云膊薄脯膊之屋上劉熙釋名云膞迫也薄㧻肉迫著物使燥也)¶
¶
　　熬㷅(即&KR3146;字也創眇反)煎㷶(皮力反)鞏火乾也凡以火而乾五穀¶
之類自山而東齊楚以往謂之熬關西隴冀以往謂之¶
㷶秦晉之閒或謂之㷅凡有汁而乾謂之煎東齊謂之¶
鞏(拱手)¶
¶
<pb:KR1j0006_WYG_007-5a>¶
　　(案漢書匈奴傳又轉邊穀米□顔師古注云□乾飯也熬亦作□㷅亦作鬻又作&KR3399;説文云熬乾煎也鬻¶
熬也廣雅□煎&KR3399;焪乾也曹憲音釋焪穹之去聲應即鞏聲微轉耳注内拱手當作音拱手之拱)¶
¶
　　胹(而)飪(荏)亨爛糦(熾)酋(囚)酷熟也自關而西秦晉之郊¶
曰胹徐揚之閒曰飪嵩嶽以南陳潁之閒曰亨自河以¶
北□魏之閒火熟曰爛氣熟曰糦久熟曰酋穀熟曰酷¶
熟其通語也¶
¶
　　(案亨爛糦酷熟亦作亯爤饎&KR2968;□廣雅爤亯胹飪饎&KR2968;酋□也義本此春秋宣公二年左傳宰夫胹熊蹯¶
不熟釋文胹煑也胹亦作臑枚乘七發熊蹯之臑李善注引方言臑熟也音而論語失飪不食孔安國注¶
<pb:KR1j0006_WYG_007-5b>¶
云失飪失生熟之節也禮運以炮以燔以亨以炙鄭注云亨煑之鑊也周禮饎人鄭注云主炊官也故書¶
饎作&KR1066;士虞禮饎爨在東壁注云炊黍稷曰饎月令乃命大酋注云酒熟曰酋鄭語毒之酋腊者其殺也¶
滋速韋昭注云精熟曰酋說文云胹爤也飪大□也爤□也□食飪也玉篇云&KR2968;禾大孰廣韻引方言饎¶
熟食也)¶
¶
　　嫢盈(嫢上已音)怒也燕之外郊朝鮮洌水之閒凡言呵叱者¶
謂之嫢盈¶
¶
　　(案嫢各本訛作魏注云魏上已音書内□魏之魏甚多本無庸音惟前卷二嫢訛作魏下云羌箠反可證¶
魏即嫢之訛玉篇云嫢盛貌則嫢盈爲盛氣呵叱如馮之訓滿訓怒郭璞言馮恚盛貌是也廣雅覣盈怒¶
<pb:KR1j0006_WYG_007-6a>¶
也曹憲音釋覣於危反據説文覣好視也曹憲不察廣雅之覣乃嫢之訛殊失之)¶
¶
　　䠆&KR2915;(音務)隑企(欺䜴反)立也東齊海岱北燕之郊跪謂之䠆¶
&KR2915;(今東郡人亦呼長跽爲䠆&KR2915;)委痿謂之隑企(腳躄不能行也)¶
¶
　　(案廣雅䠆&KR2915;跪□也隑□立也曹憲音釋云□即古文企字玉篇云東郡謂跪曰䠆䠆&KR2915;拜也隑企立也¶
不能行也皆本此□拜同)¶
¶
　　瀧涿謂之霑□(瀧涿猶瀨滯也音籠)¶
¶
　　(案玉篇引方言瀧涿謂之沾漬沾霑通廣雅瀧涿露霑濡□也不以霑□連讀□即漬)¶
¶
　　希鑠摩也燕齊摩鋁謂之希(鋁音慮)¶
¶
<pb:KR1j0006_WYG_007-6b>¶
　　(案摩鋁亦作磨鑢廣雅希鑠鑢磨也義本此)¶
¶
　　平均賦也燕之北鄙東齊北郊凡相賦斂謂之平均¶
(案廣雅平均賦也本此爾雅釋言賦量也郭注云賦税所以評量疏全引方言此條作評均賦也下仍作¶
平均評皆平之訛史游急就篇遠取財物主平均顔師古注云價有貴賤又當有轉送費用不欲勞擾故¶
立平準均輸之官)¶
¶
　　羅謂之離離謂之羅(皆行列物也)¶
¶
　　(案春秋昭公元年左傳設服離衞杜預注云二人執戈陳於前以自衞離陳也與此注行列物之義正合)¶
¶
　　釗□遠也(釗上已音)燕之北郊曰釗東齊曰□¶
¶
<pb:KR1j0006_WYG_007-7a>¶
　　(案楚辭九歌平原忽兮路超遠謝靈運從遊京口北固應詔詩道以神理□李善注引方言□遠也廣雅¶
釗□遠也玉篇廣韻竝云釗遠也義皆本此)¶
¶
　　漢漫䀼眩(䀼音瞋恚眩音懸)懣也朝鮮洌水之閒煩懣謂之漢¶
漫顚眴謂之䀼眩¶
¶
　　(案廣雅漢㦖懣也玉篇䀼眩懣也皆本此漢㦖即漢漫)¶
¶
　　憐職愛也言相愛憐者呉□之閒謂之憐職¶
¶
　　(案爾雅職主也相愛憐斯仰之爲宗主故云憐職)¶
¶
　　茹食也呉□之閒凡貪飲食者謂之茹(今俗呼能麤食者爲茹音勝如案¶
<pb:KR1j0006_WYG_007-7b>¶
廣雅茹食也義本此爾雅啜茹也釋文茹音汝疏引方言此條脱之閒二字注内音勝如當作音沮洳)¶
¶
　　竘貌治也(謂治作也竘恪垢反)呉□飾貌爲竘或謂之巧(語楚聲轉耳¶
案廣雅竘貌治也又貌竘巧也義皆本此)¶
¶
　　煦(州吁)煆(呼夏反)熱也乾也(熱則乾燥)呉□曰煦煆¶
¶
　　(案廣雅煦煆熱也義本此)¶
¶
　　□(音盈)膂賀□儋也(今江東呼儋兩頭有物爲□音鄧)齊楚陳宋之閒曰¶
□(莊子曰□糧而□之)燕之外郊□之埀甌呉之外鄙謂之膐(儋者¶
用膐力因名云)南楚或謂之□自關而西隴冀以往謂之賀(今江¶
<pb:KR1j0006_WYG_007-8a>¶
東語亦然)凡以驢馬馲駝載物者謂之負佗(音大)亦謂之賀¶
(案□亦作贏儋亦作擔賈&KR0105;過秦論贏糧而景從李善注引方言贏擔也後漢書鄧禹傳鄧公贏糧徒步¶
注引方言贏擔莊子庚桑篇釋文引方言贏儋也齊楚陳宋之閒謂之贏賀何古通用亦作荷廣雅攍何¶
□擔也義本此)¶
¶
　　樹植立也燕之外郊朝鮮洌水之閒凡言置立者謂之¶
樹植¶
¶
　　(案春秋成公二年左傳樹德而濟同欲焉杜預注云樹立也周禮山虞植虞旗于中鄭注云植猶樹也)¶
¶
　　過度謂之涉濟(猶今云濟度)¶
¶
<pb:KR1j0006_WYG_007-8b>¶
　　(案爾雅釋言濟渡也疏引方言此條幷注度皆作渡義同)¶
¶
　　福禄謂之祓戩(廢箭兩音)¶
¶
　　(案詩大雅茀禄爾康矣鄭箋云茀福也釋文徐云茀音廢茀與祓古通用小雅俾爾戩穀毛傳云戩福也¶
爾雅釋詁禄祉履戩祓禧禠祜福也郭璞注引詩作祓禄康矣)¶
¶
　　傺(音際)眙(敕吏反)逗也(逗即今住字也)南楚謂之傺西秦謂之眙(眙謂¶
住視也西秦酒泉燉煌張掖是也)逗其通語也¶
¶
　　(案離騷忳鬱邑余侘傺兮王逸注云侘傺失志貌侘猶堂堂立貌也傺住也楚人名住曰傺洪興祖補注¶
引方言此條幷注文竝同説文云眙直視也逗止也後漢書光武帝紀不拘以逗留法注云逗古住字廣¶
<pb:KR1j0006_WYG_007-9a>¶
雅傺眙逗也義本此)¶
¶
¶
¶
¶
¶
¶
¶
<pb:KR1j0006_WYG_007-9b>¶
¶
¶
¶
¶
¶
¶
¶
¶
¶
　　輶軒使者絶代語釋别國方言七¶
¶
