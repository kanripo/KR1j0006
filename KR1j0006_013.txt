# -*- mode: mandoku-view; -*-
#+TITLE: 輶軒使者絕代語釋別國方言
#+DATE: 2016-04-12 14:30:30.476156
#+PROPERTY: ID KR1j0006
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 13
<pb:KR1j0006_WYG_013-1a>¶
　　欽定四庫全書¶
¶
　　輶軒使者絶代語釋别國方言十三¶
¶
　　漢　揚雄　撰¶
¶
　　晉　郭璞　注¶
¶
　　裔歴相也裔旅末也¶
¶
　　(案爾雅釋詁艾歴□胥相也廣雅裔末也晉語延及寡君之紹續昆裔韋昭注云裔末也)¶
¶
　　□縁廢也¶
¶
　　(案爾雅釋詁□㬥樂也郭璞注云謂樹木葉缺落䕃疏縁捐同音捐弃也故皆有廢義)¶
¶
<pb:KR1j0006_WYG_013-1b>¶
　　純毣(音沐)好也(毣毣小好貌也)¶
¶
　　(案毣亦作眊廣雅純眊好也義本此)¶
¶
　　藐(音邈)素廣也(藐藐曠遠貌)藐漸也¶
¶
　　(案楚辭九章藐曼曼之不可量兮廣雅藐素廣也義本此)¶
¶
　　&KR3477;(踊躍)抍(拯拔)拔也出㲻爲抍出火爲&KR3477;也(抍一作椒&KR3477;一作䠯¶
案春秋宣公十二年左傳目於眢井而拯之杜預注云出溺為拯疏云方言文列子黄帝篇孔子觀於呂¶
梁懸水三十仞流沬三十里黿鼉魚鼈之所不能游也見一丈夫游之以為有苦而欲死者也使弟子竝¶
流而承之張湛注云承音拯方言出溺為承諸家直作拯又作撜說文云㲻没也从人从水㲻溺古通用¶
<pb:KR1j0006_WYG_013-2a>¶
廣雅䠯抍拔也義本此注内踴躍拯拔當作音踴躍之躍音拯拔之拯)¶
¶
　　炖(託孫反)焃(音䦧)煓(波湍)赫也(皆火盛熾之貌)¶
¶
　　(案說文云赫火赤貌玉篇云炖風與火也焃光也煓火熾也各本赫訛作䓇下衍貎字今訂正前卷十二¶
内赫怒也赫發也亦訛作䓇注内波湍當作音波湍之湍)¶
¶
　　憤竅(孔竅)阨也(謂迫阨烏革反)¶
¶
　　(案注内孔竅當作音孔竅之竅)¶
¶
　　杪眇小也¶
¶
　　(案漢書律歴志究其㣲眇顔師古注云眇細也馬融長笛賦僬眇睢維李善注引方言眇小也廣雅杪眇¶
<pb:KR1j0006_WYG_013-2b>¶
小也義本此𦕈即眇之訛)¶
¶
　　讟咎&KR0618;也(&KR0618;言噂讟也音沓)¶
¶
　　(案後漢書王梁傳百姓怨讟注云讟&KR0618;也廣雅&KR0618;咎讟惡也曹憲音釋讟音讀此注云&KR0618;言噂讟也噂讟¶
即噂沓詩小雅噂沓背憎春秋僖公十五年左傳引作僔沓背憎讟字郭璞直音沓與曹憲異)¶
¶
　　蕆敕戒僃也(蕆亦訓敕)¶
¶
　　(案春秋文公十七年左傳以蕆陳事賈服注皆云蕆敕也張衡東京賦雖萬乗之無戒猶怵惕於一夫嶭¶
綜注引方言戒備也廣雅蕆飭戒僃也義本此飭敕通)¶
¶
　　摵(音縮)㨖(音致)到也¶
¶
<pb:KR1j0006_WYG_013-3a>¶
　　(案廣雅㮹槭至也㮹槭即㨖摵之訛玉篇廣韻竝云摵到也說文云㨖𤣥之財至也)¶
¶
　　&KR1532;腆忘也¶
¶
　　(案&KR1532;各本訛作聲今訂正說文云&KR1532;者忘而息也廣雅&KR1532;腆忘也義本此)¶
¶
　　黮(度感反)䵨(莫江反)私也(皆冥闇故爲隂私也)¶
¶
　　(案廣雅黮䵨私也義本此玉篇於䵨字云冥暗故曰隂私也即此條注文)¶
¶
　　龕(音堪)喊(音減)㖪(荒麥反亦音郁)唏(虗几反)聲也¶
¶
　　(案玉篇於龕喊㖪竝云聲也本此注内虗各本多訛作靈從曹毅之本)¶
¶
　　筡(音涂)箄(方婢反)析也析竹謂之筡(今江東呼篾竹裹為筡亦名為笢也¶
<pb:KR1j0006_WYG_013-3b>¶
案說文云筡折竹笢也笢竹膚也廣雅析筡分也注内笢字各本訛作筡之二字今訂正)¶
¶
　　□(音逵)宵(音□)使也¶
¶
　　(案玉篇云□使也義本此宵嗾一聲之轉嗾音漱說文云使犬聲)¶
¶
　　蠢作也(謂動作也)¶
¶
　　(案詩小雅蠢爾蠻荆毛傳蠢動也爾雅釋詁蠢作也郭璞注云蠢動作也考工記則春以功鄭注云春讀¶
爲蠢蠢作也出也春秋昭公二十四年左傳今王室實蠢蠢焉杜預注云蠢蠢動擾貌)¶
¶
　　忽達芒也(謂草杪芒□出)芒濟滅也(外傳曰二帝用師以相濟也)¶
¶
　　(案詩周頌實函斯活驛驛其達毛傳實種子也函含也活生也達射也鄭箋云達出地也疏云苖生達也¶
<pb:KR1j0006_WYG_013-4a>¶
則射而出春秋昭公二十九年左傳木正曰句芒杜預注云取木生句曲而有芒角也芒又同亡廣韻亡¶
滅也晉語韋昭注云濟字當為擠擠滅也莊子人閒世篇故其君因其脩以擠之釋文引方言擠滅也)¶
¶
　　&KR1184;(音廓)劙(音儷)解也¶
¶
　　(案廣雅&KR1184;劙解也玉篇於&KR1184;劙二字竝云解也義本此)¶
¶
　　魏能也¶
¶
　　(案魏訓能未詳當亦是嫢之訛見前卷二郭注云嫢嫢小成貌與能之義亦相因)¶
¶
　　㑜刻也¶
¶
　　(案㑜諸刻訛作□今從永樂大典本集韻於㑜字云方言刻也謂相難折似兼引注文今方言脱此注)¶
¶
<pb:KR1j0006_WYG_013-4b>¶
　　聳(山頂反)悚也(謂警聳也)¶
¶
　　(案周語身聳除潔韋昭注云聳懼也楚語昔殷武丁能聳其徳至于神明注云聳敬也)¶
¶
　　跌蹷也(偃地也江東言跢丁賀反)¶
¶
　　(案說文跌□也蹶僵也蹶蹷同玉篇跌仆也跢小兒行貌注内偃地也各本也訛作反今訂正)¶
¶
　　蘪蕪也(謂草穢蕪也音務)¶
¶
　　(案蕪諸刻訛作無今從永樂大典本)¶
¶
　　漫淹敗也溼敝爲漫水敝爲淹(皆謂水潦漫澇壊物也)¶
¶
　　(案禮記儒行篇淹之以樂好鄭注云淹謂浸漬之廣雅漫淹敗也義本此)¶
¶
<pb:KR1j0006_WYG_013-5a>¶
　　釐(音狸)挴(亡改反)貪也¶
¶
　　(案玉篇引方言釐貪也楚辭天問篇穆王巧梅王逸注云梅貪也洪興祖補注云梅一作㙁方言梅貪也¶
梅㙁皆挴之訛廣雅挴釐貪也玉篇廣韻竝云挴貪也皆本此亦通作毎漢書叙傳致死為福每生作旤¶
顔師古注云毎貪也)¶
¶
　　㩩(恪潁反)埏(音延)竟也¶
¶
　　(案埏各本訛作挻今訂正史記司馬相如列傳上暢九垓下泝八埏集解駰案漢書音義曰埏若瓮埏地¶
之八際也顔師古注漢書云埏本音延合韻音弋戰反廣雅㩩挺竟也挺亦埏之訛挻與挺皆無延音)¶
¶
　　譴喘轉也(譴喘猶宛轉也)¶
¶
<pb:KR1j0006_WYG_013-5b>¶
　　(案廣雅䜋喘轉也本此䜋即譴之訛)¶
¶
　　困胎□逃也(皆謂逃叛也㒓音鞭□)¶
¶
　　(案□即㒓各本多訛作□從曹毅之本玉篇引方言㒓逃也廣雅困胎□逃也義本此□即㒓之訛曹憲¶
音釋□勑逵反舛誤不可通)¶
¶
　　隋毻易也(謂解毻也他臥反)¶
¶
　　(案廣雅毻解也廣韻毻鳥易毛也枚乗七發手足惰窳李善注引方言注曰&KR2330;懈&KR2330;也即此注文而所見¶
本不同)¶
¶
　　姚(音遥)娧好也(謂姅娧也)¶
¶
<pb:KR1j0006_WYG_013-6a>¶
　　(案姚各本多訛作朓曹毅之本不誤娧各本訛作說注内訛作悅今訂正廣雅姚娧好也曹憲音釋姚音¶
遥娧通外反玉篇云娧好貌)¶
¶
　　憚怛惡也(心怛懷亦惡難也)¶
¶
　　(案廣雅憚惡也義本此)¶
¶
　　吳大也¶
¶
　　(案周頌不吳不敖毛傳吳譁也說文吳大言也釋文引何承天云吳字誤當為㕦從口下大故魚之大口¶
者名㕦胡化反史記武帝本紀頌云不虞不驁索隱引何承天云此虞當為㕦皆非)¶
¶
　　灼驚也(猶云恐灼也)¶
¶
<pb:KR1j0006_WYG_013-6b>¶
　　(案後漢書楚王英傳既知審實懷用悼灼灼亦作㣿廣雅㣿驚也義本此曹憲音釋㣿音灼)¶
¶
　　賦動也(賦斂所以擾動民也)¶
¶
　　(案廣雅賦動也義本此)¶
¶
　　&KR2468;(巨畏反)極也(江東呼極為&KR2468;倦聲之轉也)¶
¶
　　(案詩大雅混夷駾矣維其喙矣毛傳喙困也前卷十二内&KR2117;□也注云今江東呼極為&KR2117;是&KR2117;與&KR2468;字異¶
音義同玉篇云&KR2468;困極也亦作喙廣韻引詩昆夷&KR2468;矣云本亦作喙所引詩脫去中四字)¶
¶
　　煎盡也¶
¶
　　(案廣雅煎盡也義本此)¶
¶
<pb:KR1j0006_WYG_013-7a>¶
　　爽過也(謂過差也)¶
¶
　　(案廣雅爽過也義本此爾雅釋言爽差也爽忒也郭璞注云皆謂用心差錯不專一)¶
¶
　　蟬毒也¶
¶
　　(案蟬即慘聲之轉耳說文云慘毒也廣雅毒惡也)¶
¶
　　傪㥢也(音酋)㥢惡也(慘悴惡事也)¶
¶
　　(案傪慘通廣雅㥢惡也義本此)¶
¶
　　還積也¶
¶
　　(案此義别無可考荀子非相篇注引方言云儇疾也文選南都賦注引方言曰儇急疾也呉都賦注引方¶
<pb:KR1j0006_WYG_013-7b>¶
言曰儇佻疾也佻之為疾見前卷十二内而無儇疾之訓儇疾還積或字形音聲疑似而訛)¶
¶
　　宛(音婉)蓄也(謂宛樂也)¶
¶
　　(案郭璞葬書言宛而中蓄正合此義注内謂宛樂也其語未詳所出廣韻倇宛同音注云歡樂然宛樂與¶
宛蓄絕不相蒙謂字或音字之訛)¶
¶
　　類法也¶
¶
　　(案類法也已見前卷七内諸刻無此三字永樂大典本及曹毅之本有之書内重見者多矣删去非也)¶
¶
　　翭(音矦)本也(今以鳥羽本爲翭)¶
¶
　　(案廣雅翭本也義本此)¶
¶
<pb:KR1j0006_WYG_013-8a>¶
　　懼病也懼驚也¶
¶
　　(案懼當作瞿故有病驚二義禮記檀弓篇瞿瞿然如有求而弗得玉藻篇視容瞿瞿梅梅一為憂悼在心¶
一為驚遽不審於義近之)¶
¶
　　葯纏也(謂纏裹物也葯猶纏也音約)¶
¶
　　(案葯約古通用纏各本訛作薄注内纏裹訛作薄裹音約諸刻訛作音決永樂大典本訛作音決的今訂¶
正潘岳射雉賦首葯緑素徐爰注云方言曰葯纏也猶纏裹也)¶
¶
　　□短也(便旋痺小貌也)¶
¶
　　(案廣雅□短也義本此)¶
¶
<pb:KR1j0006_WYG_013-8b>¶
　　掊深也(掊克深能)¶
¶
　　(案廣雅掊深也義本此詩大雅曾是掊克釋文云聚斂也史記封禪書見地如鉤狀掊視得鼎後漢書百¶
官志注云胡廣曰鹽官掊坑而得鹽)¶
¶
　　涅㲻也¶
¶
　　(案涅各本訛作湟今訂正廣雅溺涅没也㲻即古溺字曹憲音釋涅乃結反)¶
¶
　　撈(音料)取也(謂鉤撈也)¶
¶
　　(案廣雅撈取也義本此曹憲音釋撈音牢又力幺反)¶
¶
　　摸(音莫)撫也(謂撫順也)¶
¶
<pb:KR1j0006_WYG_013-9a>¶
　　(案摸各本訛作膜廣雅摸撫也義本此今據以訂正)¶
¶
　　由式也¶
¶
　　(案廣雅由式也義本此)¶
¶
　　猷詐也(猷者言故爲詐)¶
¶
　　(案猷之爲詐即匿謀之謂)¶
¶
　　䒰隨也¶
¶
　　(案今人猶謂蒙窗櫺㯲格曰䒰隨者隨其大小也)¶
¶
　　揣試也(揣度試之)¶
¶
<pb:KR1j0006_WYG_013-9b>¶
　　(案廣雅揣試也義本此曹憲音釋揣測委丁果二反)¶
¶
　　䫴(巨廩反)怒也(䫴䫴恚貌也)¶
¶
　　(案廣雅䫴怒也義本此)¶
¶
　　埝(音坫肆)下也(謂陷下也)¶
¶
　　(案廣雅埝下也義本此曹憲音釋埝乃頰反)¶
¶
　　讚解也(讚訟所以解釋理物也)¶
¶
　　(案讚贊同用取贊明之義)¶
¶
　　賴取也¶
¶
<pb:KR1j0006_WYG_013-9c>¶
　(案廣雅賴取也義本此)¶
¶
　　扲(音鉗)業也(謂基業也)¶
¶
　　(案廣雅扲業也義本)¶
¶
　　帶行也(隨人行也)¶
¶
　　(案廣雅帶行也義本此)¶
¶
　　㝩空也(㝩㝗空貌㝩或作㱂虗字也)¶
¶
　　(案㝩各本作漮注内㝩㝗各本訛作漮窘今訂正㝩康古通用别作漮亦作㱂說文云㝩屋㝩㝗也漮水¶
虗也㱂飢虗也㝩㝗俗又作䆲䆡詩小雅酌彼康爵鄭箋云康虗也爾雅釋詁漮虗也郭璞注云方言云¶
<pb:KR1j0006_WYG_013-9d>¶
漮之言空也釋文云方言作䆲疏引方言漮䆡空貌司馬相如長門賦委參差以槺梁李善注云方言曰¶
䆲虗也䆲與槺同此所引改空爲虗盖誤憶耳)¶
¶
　　湛安也(湛然安貌)¶
¶
　　(案廣雅湛安也義本此曹憲音釋湛丈減反)¶
¶
　　㗔(音諐)樂也(㗔㗔歡貌)¶
¶
　　(案廣雅㗔樂也義本此廣韻引方曰㗔㗔歡貌即此注文葢脫一注)¶
¶
　　倇(音婉)歡也(歡樂也)¶
¶
　　(案陸機於承明作與士龍詩婉孌居人思紆鬱遊子情李善注云方言曰倇歡也倇與婉同古字通說文¶
<pb:KR1j0006_WYG_013-10a>¶
曰孌慕也)¶
¶
　　衎(音㸔)定也(衎然安定貌也)¶
¶
　　(案廣雅作刋定也與郭本異義亦可通)¶
¶
　　䑄(魚自反)&KR3480;也(謂息肉也)¶
¶
　　(案玉篇廣韻於&KR3480;字竝云&KR3480;肉)¶
¶
　　讟痛也(謗誣怨痛也亦音讀)¶
¶
　　(案漢書五行志作事不時怨讟動於民顔師古注云讟痛怨之言也廣雅讟痛也義本此說文云讟痛怨¶
也郭璞於前讟謗也音沓故此云亦音讀)¶
¶
<pb:KR1j0006_WYG_013-10b>¶
　　鼻始也嘼之初生謂之鼻人之初生謂之首梁益之閒¶
謂鼻爲初或謂之祖祖居也(鼻祖皆始之别名也轉復訓以爲居所謂代語者也¶
案廣雅鼻始也義本此漢書食貨志舜命后稷以黎民祖飢孟康注云祖始也揚雄傳或鼻祖於汾隅注¶
引劉徳云鼻始也)¶
¶
　　充養也¶
¶
　　(案充各本訛作兖今訂正廣雅充養也義本此)¶
¶
　　翳掩也(謂掩覆也)¶
¶
　　(案陸璣文賦理翳翳而愈伏李善注引方言翳奄也奄當作掩曹植七啟揜狡兔注引方言掩覆也此語¶
<pb:KR1j0006_WYG_013-11a>¶
方言所無似即此注文脫注字耳揜掩同)¶
¶
　　臺支也¶
¶
　　(案廣雅臺支也義本此)¶
¶
　　純文也¶
¶
　　(案揚雄羽獵賦光純天地李善注引方言純文也廣雅純文也義本此)¶
¶
　　祐亂也(亂宜訓治)¶
¶
　　(案此義别無可考)¶
¶
　　恌(音遥)理也(謂情理也)¶
¶
<pb:KR1j0006_WYG_013-11b>¶
　　(案正文與注皆别無可考)¶
¶
　　蘊晠也(蘊藹茂貌)¶
¶
　　(案廣雅蕰盛也義本此蘊薀晠盛古通用)¶
¶
　　搪(音堂)張也(謂彀張也)¶
¶
　　(案荀子正論篇故魯人以榶楊倞注引方言榶張也謂彀張也荀子正文榶木㫄注引此文亦作木㫄據¶
方言應以手㫄爲正楊倞誤引也)¶
¶
　　惲(嘔憤反)謀也(謂議也)¶
¶
　　(案廣雅惲謀也義本此)¶
¶
<pb:KR1j0006_WYG_013-12a>¶
　　陶養也¶
¶
　　(案陶養也已見前卷一内)¶
¶
　　㯲格也(今之竹木格是也音禁惡)¶
¶
　　(案㯲各本訛作㩒格訛作挌曹毅之本不誤廣韻㯲格也本此)¶
¶
　　□曉明也¶
¶
　　(案廣雅毗曉明也義本此)¶
¶
　　扱擭也(扱猶汲也)¶
¶
　　(案說文扱收也注内汲各本訛作級今訂正廣雅扱㩜收汲捊取也廣韻扱取也獲也引也擭手取也汲¶
<pb:KR1j0006_WYG_013-12b>¶
引也獲即擭之訛)¶
¶
　　扶護也(扶挾將護)¶
¶
　　(案廣雅護助也將扶也挾輔也其義交互相通)¶
¶
　　淬寒也(淬猶凊也作憒反)¶
¶
　　(案玉篇廣韻竝云淬寒也義本此廣雅作□寒也曹憲音釋□七碎反)¶
¶
　　漺淨也(皆冷貌也初兩禁耕二反)¶
¶
　　漉極也(滲漉極盡也)¶
¶
　　(案月令仲春之月毋漉陂池釋文云漉竭也史記司馬相如列傳滋液滲漉說文云滲下漉也廣雅漉滲¶
<pb:KR1j0006_WYG_013-13a>¶
也)¶
¶
　　枚凡也¶
¶
　　(案枚各本訛作牧前卷十二箇枚也廣雅枚箇凡也今據以訂正)¶
¶
　　易始也(易代更始也)¶
¶
　　(案易取更新義書堯典平在朔易王肅引詩曰爲改歲解之是也不必如注所說)¶
¶
　　逭周也(謂周轉也)¶
¶
　　(案前卷十二内逭轉也故又爲周)¶
¶
　　䵱色也(䵱然赤黒貌也音奭)¶
¶
<pb:KR1j0006_WYG_013-13b>¶
　　(案廣雅&KR5261;色也本此注内黒字諸刻作毛永樂大典本及曹毅之本作色皆訛舛玉篇云䵱赤黒色也廣¶
韻於䵱字云赤黒貌今據以訂正)¶
¶
　　恬靜也(恬淡安靜)¶
¶
　　(案張華荅何劭詩恬曠苦不足煩促毎有餘李善注引廣雅恬靜也義本此)¶
¶
　　禔(音祇)福也(謂福祚也)禔喜也(有福即喜)¶
¶
　　(案說文云禔安福也廣雅禔福也廣韻禔喜也皆本此)¶
¶
　　攋(洛旱反)隓(許規反)壊也¶
¶
　　(案潘岳西征賦豈斯宇之獨隳李善注引方言隳壞也隳即隓廣雅攋&KR2330;也隓壞也曹憲音釋攋音賴玉¶
<pb:KR1j0006_WYG_013-14a>¶
篇廣韻竝作襰從示云&KR2330;壞也)¶
¶
　　息歸也¶
¶
　　(案息者作勞而休止故有退歸之義廣雅息歸也義本此)¶
¶
　　抑安也¶
¶
　　(案廣雅抑安也義本此)¶
¶
　　濳亡也¶
¶
　　(案濳匿隱遁故爲逃亡之義)¶
¶
　　曉過也曉嬴也¶
¶
<pb:KR1j0006_WYG_013-14b>¶
　　(案廣雅曉過也義本此)¶
¶
　　&KR3404;短也(蹶&KR3404;短小貌音疣贅)¶
¶
　　(案廣雅&KR3404;短也義本此廣韻於&KR3404;字云吳人呼短)¶
¶
　　隑陭也(江南人呼梯爲隑所以隑物而登者也音剴切也)¶
¶
　　(案廣雅隑陭也本此玉篇云隑梯也漢書賈鄒枚路傳贊賈山自下劘上注孟康曰劘謂剴切之也師古¶
曰剴音工來反)¶
¶
　　迒(胡郎反)長也(謂長短也)迒迹也(爾雅以爲兔迹)¶
¶
　　(案廣雅迒長也義本此說文云迒獸迹也)¶
¶
<pb:KR1j0006_WYG_013-15a>¶
　　賦臧也¶
¶
　　(案此義别無可考賦疑賕之訛說文云賕以財物枉法相謝也臧贓古通用漢書景帝紀皆坐臧爲盜没¶
入臧縣官畀其所受臧是也)¶
¶
　　蘊(音溫)饒也¶
¶
　　(案蘊亦作縕廣雅緼饒也義本此)¶
¶
　　芬和也(芬香和調)¶
¶
　　(案廣雅芬和也義本此)¶
¶
　　擣依也(謂可依倚之也)依禄也(禄位可依憑也)¶
¶
<pb:KR1j0006_WYG_013-15b>¶
　　(案廣雅□依也廣韻依禄也皆本此□即擣)¶
¶
　　晠腯也(腯腯肥充也音腞亦突)¶
¶
　　(案廣雅腯盛也晠盛通曲禮豚曰腯肥鄭注云腯亦肥春秋傳作腯腯充貎也據左傳奉牲以告曰博碩¶
肥腯曲禮注當云春秋傳作肥腯於腯肥爲異故引之下當云腯腯充貌也上句脫肥字下句脫一腯字)¶
¶
　　盬(音古)雜猝也(皆倉卒也)¶
¶
　　(案廣雅盬雜猝也義本此)¶
¶
　　&KR3477;行也(音跳&KR3477;也音藥)¶
¶
　　(案廣韻有&KR3477;字與躍同音云出&KR0709;也於行之義爲近廣雅踚行也曹憲音釋云倫音方言爲藥藥當作&KR3477;¶
<pb:KR1j0006_WYG_013-16a>¶
此注既云音跳&KR3477;又云音藥葢俊人所加)¶
¶
　　盬且也(盬猶□也)¶
¶
　　(案盬讀爲姑息之姑廣雅嫴且也皆古字假借通用禮記内則篇姑與之而姑使之鄭注云姑猶且也注¶
内□字各本多訛作□曹毅之本不誤玉篇廣韻有□字竝云□息也)¶
¶
　　抽讀也¶
¶
　　(案詩鄘風不可讀也毛傳讀抽也鄭箋云抽猶出也史記太史公自序紬史記石室金匱之書集解徐廣¶
曰紬音抽索隱如淳云抽徹舊書故事而次述之小顔云紬謂綴集之也方言以讀訓抽兼此二義)¶
¶
　　&KR3028;託也¶
¶
<pb:KR1j0006_WYG_013-16b>¶
　　(案爾雅釋言媵送也媵即&KR3028;釋文引方言媵託也廣雅&KR3028;託也義本此)¶
¶
　　適啎也(相觸迕也)¶
¶
　　(案廣雅適啎也義本此郭璞曹憲皆無音以義推之當讀爲適見於天之適鄭注云適之言責也)¶
¶
　　埤(音畀)予也(予猶與)¶
¶
　　(案埤各本訛作捭今訂正廣雅埤予也義本此)¶
¶
　　镾縫也¶
¶
　　(案前卷十二内&KR1931;镾合也縫與合義相因廣雅繬彌縫也繬&KR1931;古通用彌即镾)¶
¶
　　□傳也□見也(傳宣語即相見)¶
¶
<pb:KR1j0006_WYG_013-17a>¶
　　(案廣雅□傳也□見也皆本此說文云□傳□四夷之言者)¶
¶
　　梗略也(梗概大略也)¶
¶
　　(案廣雅梗略也義本此)¶
¶
　　臆滿也(愊臆氣滿之也)¶
¶
　　(案廣雅臆溢豐滿也永樂大典本滿作懣據廣雅證之應以作滿者爲正)¶
¶
　　䧞(音罵)益也(謂增益也)¶
¶
　　(案廣雅玉篇竝云䧞益也廣韻於䧞字云增益皆本此)¶
¶
　　空待也(來則實也)¶
¶
<pb:KR1j0006_WYG_013-17b>¶
　　(案廣雅空待也義本此)¶
¶
　　珇(音祖)好也珇美也(美好等互見義耳)¶
¶
　　(案廣雅珇好也珇美也皆本此玉篇引方言曰珇好也美也)¶
¶
　　嫗色也(嫗煦好色貌)¶
¶
　　(案樂記煦嫗覆育萬物鄭注云氣曰煦體曰嫗嫗亦作嘔煦亦作□廣雅嘔□色也)¶
¶
　　閻開也(謂開門也)¶
¶
　　(案廣雅閻開也義本此注内開各本訛作關今改正)¶
¶
　　摩滅也(或作攠滅字音麋)¶
¶
<pb:KR1j0006_WYG_013-18a>¶
　　(案後漢書文苑列傳東攠烏桓注云字書攠亦摩字也音靡方言云摩滅也)¶
¶
　　菲(音翡)薄也(謂㣲薄也)¶
¶
　　(案諸葛亮出師表不宜妄自菲薄李善注云方言曰菲薄也郭璞曰㣲薄也廣雅菲䙏也曹憲音釋於菲¶
字云世人以此爲芳菲之菲失之矣於䙏字云世人作禪䙏之䙏艸下著溥亦失之矣)¶
¶
　　腆厚也¶
¶
　　(案春秋昭公二十五年公羊傳寡人有不腆先君之服何休注云腆厚也)¶
¶
　　媟狎也(相親狎也)¶
¶
　　(案漢書賈山傳古者大臣不媟顔師古注云媟狎也說文云媟嬻也亦通用渫荀子榮辱篇橋泄者人之¶
<pb:KR1j0006_WYG_013-18b>¶
殃也楊倞注云泄與渫同嫚也)¶
¶
　　芋(香于反)大也(芋猶訏耳)¶
¶
　　(案詩小雅君子攸芋毛傳芋大也)¶
¶
　　煬(音恙)翕炙也(今江東呼火熾猛爲焬)煬烈㬥也¶
¶
　　(案揚雄甘泉賦南煬丹厓李善注引方言煬炙也張衡東京賦颺槱燎之炎煬嶭綜注云郭璞方言注曰¶
火熾猛爲煬潘岳西征賦詩書煬而爲烟李善注引方言注曰今江東呼火熾猛爲煬翕亦作熻㬥亦作¶
曝廣雅煬熻炙爇也煬烈曝也)¶
¶
　　馺(索荅反)馬馳也(馺馺疾貌也)¶
¶
<pb:KR1j0006_WYG_013-19a>¶
　　(案揚雄甘泉賦輕先疾雷而馺遺風李善注云方言曰馺馳也郭璞曰馺疾也劉向九歎馺高舉兮洪興¶
祖補注引方言馺馬馳也注云疾貌廣雅馺馳也義本此說文馺馬行相及也)¶
¶
　　選延徧也¶
¶
　　(徧各本訛作偏廣雅周帀選延徧也今據以訂正)¶
¶
　　澌索也(盡也)¶
¶
　　(案廣雅索澌盡也)¶
¶
　　晞燥也¶
¶
　　(案廣雅燥晞乾也)¶
¶
<pb:KR1j0006_WYG_013-19b>¶
　　梗覺也(謂直也)¶
¶
　　(案廣雅梗覺也義本此爾雅釋詁梗直也詩大雅有覺徳行毛傳覺直也)¶
¶
　　萃集也¶
¶
　　(案萃訓集已見前卷三内)¶
¶
　　晲(俾倪)□(音亦)明也¶
¶
　　(案廣雅曎明也曹憲音釋曎音亦葢曎即□之訛說文□从横目从㚔□又加目說文無此字以義考之¶
當作圛洪範曰驛鄭本作圛疏云鄭以圛爲明言色澤光明也)¶
¶
　　暟臨照也暟美也(暟暟美德也呼凱反)¶
¶
<pb:KR1j0006_WYG_013-20a>¶
　　(案照各本訛作昭今訂正晉語臨長晉國者韋昭注云臨監也監即照察之義廣雅暟臨照也暟美也玉¶
篇云暟美也照也皆本此)¶
¶
　　箄(方氏反)簍(音縷)籅(音餘)䈱(弓弢)&KR1952;也(古筥字)江沔之閒謂之籅□¶
代之閒謂之䈱淇衛之閒謂之牛筐(淇水名也)&KR1952;其通語也¶
&KR1952;小者南楚謂之簍自關而西秦晉之閒謂之箄(今江南亦¶
名籠爲箄)¶
¶
　　(案詩召南于以盛之維筐及筥毛傳方曰筐圓曰筥周頌載筐及筥鄭箋云筐筥所以盛黍稷也說文云¶
&KR1952;飲牛筐也方曰筐圜曰&KR1952;簍竹籠也飲乃飤之訛圓圜古通用玉篇云&KR1952;飤牛筐也亦作筥江東呼小¶
<pb:KR1j0006_WYG_013-20b>¶
籠爲箄廣韻&KR1952;飤牛筐䈱牛&KR1952;簍小筐廣雅籅䈱箄簍&KR1952;也本此注内弓弢當作音弓弢之弢)¶
¶
　　籠南楚江沔之閒謂之篣(今零陵人呼籠爲篣音彭)或謂之笯(音那墓反¶
亦呼藍)¶
¶
　　(案廣雅篣笯籠也本此曹憲音釋笯女加奴慕二反楚辭懷沙篇鳯皇在笯兮王逸注云笯籠落也洪興¶
祖補注引說文曰籠也南楚謂之笯今說文作鳥籠也無南楚謂之笯句注内𨙻墓反各本𨙻訛作都脫¶
反字今訂正)¶
¶
　　&KR1930;(盛餅筥也)南楚謂之筲(今建平人呼筲音鞭鞘)□魏之郊謂之□&KR1930;¶
(今通語也)¶
¶
<pb:KR1j0006_WYG_013-21a>¶
　　(案廣雅筲&KR1930;也論語斗筲之人鄭注云筲竹器容斗二升筲亦作□說文云飯筥也受五升秦謂筥曰䈾¶
又於䈰字云一曰飯器容五升□各本多訛作去曹毅之本作&KR2074;說文云凵盧飯器以栁爲之凵或从竹¶
厺聲士昬禮婦執笲棗栗鄭注云笲竹器而衣者其形葢如今之筥□蘆矣釋文□羌居反蘆音盧□蘆¶
即凵盧又即□&KR1930;)¶
¶
　　錐謂之鍣(廣雅作鉊字)¶
¶
　　(案鉊各本訛作□注内鉊訛作銘今訂正廣雅鍣錐也曹憲音釋鍣音昭與此注云作鉊異)¶
¶
　　無升謂之刁斗(謂小鈴也音貂見漢書)¶
¶
　　(案無升二字應有訛舛刁本作刀史記李將軍列傳不擊刁斗以自衛集解孟康曰以銅作鐎器受一斗¶
<pb:KR1j0006_WYG_013-21b>¶
晝炊飯食夜擊持行名曰刁斗索隱刁音貂案荀悅云刁斗小鈴如宮中傳夜錢也蘇林曰形如鋗以銅¶
作之無縁受一斗故云刁斗鐎即鈴也埤蒼云鐎溫器有柄斗似銚無縁說文錢銚也銚溫器也廣韻鐎¶
刁斗也溫器三足而有柄據此數說無升或無縁之訛上當有銚字)¶
¶
　　匕謂之匙(音祇)¶
¶
　　(案說文匕一名柶匙匕也廣雅柶匙匕也詩小雅有捄棘匕毛傳匕所以載鼎實也士昬禮匕俎從設鄭¶
注云匕所以别出牲體也特牲饋食禮棘心匕刻注云刻若今龍頭少牢饋食禮雍人摡鼎匕俎于雍爨¶
廩人摡甑甗匕與敦于廩爨注云匕所以匕黍稷者也疏云上雍人云匕者所以匕肉此廩人所掌米故¶
云匕黍稷也冇司徹覆二疏匕于其上注云疏匕匕柄有刻識者士冠禮實勺觶角柶注云柶狀如匕以¶
<pb:KR1j0006_WYG_013-22a>¶
角爲之者欲滑也雜記枇以桑長三尺或曰五尺刋其柄與末注云枇所以載牲體者此謂喪祭也吉祭¶
枇用棘釋文枇音匕本亦作朼音同)¶
¶
　　盂謂之㯸(子殄反)河濟之閒謂之䀂□椀謂之䀉盂謂之¶
銚銳(謡音)木謂之梋㭈(椀亦盂屬江東名盂爲凱亦曰甌也蠲決兩音)¶
¶
　　(案廣雅㯸䀂□銚銳梋㭈䀉椀盂也本此盌銚銳已見前卷五内梋㭈各本訛作涓抉今訂正玉篇云㯸¶
盂也䀂□大盂也盌小盂亦作椀䀉椀也椀謂之梋盂屬也㭈椀也梋㭈雙聲二字合爲一名玉篇分言¶
之誤矣)¶
¶
　　餌謂之餻或謂之餈或謂之□(音鈴)或謂之餣(央怯反)或謂¶
<pb:KR1j0006_WYG_013-22b>¶
之䬧(音元)¶
¶
　　(案周禮籩人羞籩之實糗餌粉餈鄭注云此二物皆粉稻米黍米所爲也合蒸曰餌餅之曰餈糗者擣粉¶
熬大豆爲餌餈之黏著以粉之耳餌言糗餈言粉互相足疏云餌既不餅明餅之曰餈今之餈餻皆餅之¶
名出於此宋玉招魂粔籹蜜餌洪興祖補注引方言餌謂之餻廣雅餻䭣□餣䬧餌也䭣即餈之别體)¶
¶
　　餅謂之飥(音乇)或謂之餦餛(長渾兩音)¶
¶
　　(案徐堅初學記全引此條作或謂之餦或謂之餛玉篇云餺飥餅屬)¶
¶
　　𩛿謂之餦餭(即乾飴也)飴謂之䬵(音該)&KR2449;¶
謂之䭉(以豆㞕雜𩛿也音髓)𩛿謂之餹(江東皆言餹音唐)凡飴謂之𩛿自關而東陳楚宋衛之¶
<pb:KR1j0006_WYG_013-23a>¶
閒通語也¶
¶
　　(案宋玉招魂有餦餭些洪興祖補注引方言𩛿謂之餦餭注云即乾飴也後漢書皇后紀吾但當含飴弄¶
孫注引方言飴𩛿也陳楚宋衛之閒通語說文云𩛿飴和饊者也飴米糱煎也饊熬稻粻䅣也粻䅣即餦¶
餭廣雅粻餭飴䬵餹餳也䭉謂之&KR2449;曹憲音釋餳辭精反𩛿字說文从食易聲廣雅作食㫄昜玉篇𩛿與¶
餹竝徒當切而字作食㫄易劉熈釋名云𩛿洋也煮米消爛洋洋然也周禮小師注管如今賣飴𩛿所吹¶
者釋文云𩛿辭盈反李音唐辭盈辭精反音同當作𩛿若音唐則當作餳廣雅餹餳兩見自不得同音此¶
字應以說文爲正)¶
¶
　　□(音哭)䴭(音才)䴳(于八反)麰(音牟大麥麴)䴽(音脾細餅麴)䵆(音蒙有衣麴)䴹(&KR2779;音¶
<pb:KR1j0006_WYG_013-23b>¶
小麥麴爲䴹即䴷也)麴也自關而西秦豳之閒曰□(豳即邠音斌)晉之¶
舊都曰䴭(今江東人呼麴爲䴭)齊右河濟曰䴳或曰麰北鄙曰䴽¶
麴其通語也¶
¶
　　(案廣雅䴭䴳䴽麰□䴿麴也本此䴿即䵆玉篇云□餅麴也䴽細餅麴䴿有衣麴也女麴也注内□即細¶
&KR2779;各本訛作鯤䴷訛作□今訂正玉篇云䴷麥麴也)¶
¶
　　屋梠謂之欞(雀梠即屋檐也亦呼爲連緜音鈴)¶
¶
　　(案劉熈釋名梠或謂之槾緜連榱頭使齊平也上入曰爵頭形似爵頭也爵雀古通用廣雅檐櫺梠也櫺¶
欞同)¶
¶
<pb:KR1j0006_WYG_013-24a>¶
　　□謂之㽌(即屋檼也今字作甍音萌㽌音霤)¶
¶
　　(案廣雅作甍謂之㽌說文云甍屋梀也)¶
¶
　　冢秦晉之閒謂之墳(取名於大防也)或謂之培(音部)或謂之堬(音臾)¶
或謂之埰(古者卿大夫有采地死葬之因名也)或謂之埌(波浪)或謂之壠(有界¶
埒似耕瓏以名之)自關而東謂之丘小者謂之塿(培塿亦堆高之貌洛口反)¶
大者謂之丘(又呼冢爲墳也)凡葬而無墳謂之墓(言不封也墓猶慕也)所¶
以墓謂之墲(墲謂規度墓地也漢書曰初陵之墲是也)¶
¶
　　(案埰各本多作采丘訛作廿從曹毅之本張載七哀詩今爲丘山土阮藉詠懷詩丘墓蔽山岡謝眺蹔使¶
<pb:KR1j0006_WYG_013-24b>¶
下都夜發新林至京邑贈西府同僚詩思見昭丘陽李善注竝引方言冢大者爲丘顔延之拜陵廟詩山¶
煙冒壠生注引方言秦晉之閒塜謂之壠潘岳寡婦賦墓門兮肅肅脩壠兮峨峨注引方言無墳謂之墓¶
秦晉之閒或謂冢爲壠玉篇引方言冢秦晉之閒謂之墳冢或謂之培秦晉之閒冢或謂之堬冢或謂之¶
埰秦晉或謂冢曰埌冢秦晉之閒或謂之壠郭璞曰有界埒似耕壠因名也又引方言自關而東小冢謂¶
之塿墲字下引方言注云規度墓地也廣雅墳堬埰埌壠培塿丘墓冢也采埰古通用注内波浪當作音¶
波浪之浪諸刻脫墓猶慕也四字今從永樂大典本補)¶
¶
　　劉歆與揚雄書(案方言各本附劉歆書及雄荅書云雄為郎一歲作繡補靈節龍骨之銘¶
詩三章及天下上計孝廉雄問異語紀十五卷積二十七年漢成帝時劉子駿與雄書從取方言曰此五¶
<pb:KR1j0006_WYG_013-25a>¶
十二字不知何人所記宋本已有之其曰漢成帝時四字最為謬妄據漢書揚雄傳贊云初雄年四十餘¶
自蜀來至游京師又云年七十一天鳯五年卒使歆與書在成帝之末年甲寅下距天鳯五年凡二十五¶
年由甲寅上溯二十七年乃元帝竟寧元年戊子雄年甫二十豈年四十餘自蜀來至游京師者邪洪邁¶
不察此五十二字乃後人於標題之下敘述二書之縁起誤以王莽時為成帝時非原書之所有故所作¶
容齋隨筆稱今世所傳揚子雲輶軒使者絶代語釋别國方言凡十三卷郭璞序而解之其末又有漢成¶
帝時劉子駿與雄書從取方言及雄答書既云成帝時子駿與雄書而其中乃云孝成皇帝反復牴牾云¶
云殊為未考今削此五十二字以免滋疑惑於後焉)¶
¶
　　歆叩頭昨受詔宓五官郎中田儀(案常璩華陽國志前漢有侍郎田儀)¶
<pb:KR1j0006_WYG_013-25b>¶
與官婢陳徵駱驛等私逋盜刷□巾事即其夕竟歸¶
府詔問三代周秦軒車使者逌人使者以歲八月廵¶
路□代語僮謠歌戲欲頗得其最目因從事郝隆□¶
之有日篇中但有其目無見文者歆先君數爲孝成¶
皇帝言當使諸儒共集訓詁爾雅所及五經所詁不¶
合爾雅者詁□爲病及諸經氏之屬皆無證驗博士¶
至以窮世之博學者偶有所見非徒無主而生是也¶
㑹成帝未以爲意先君又不能獨集至於歆身脩軌¶
<pb:KR1j0006_WYG_013-26a>¶
不暇何偟更創屬聞子雲獨采集先代絶言異國殊¶
語以爲十五卷其所解略多矣而不知其目非子雲¶
澹雅之才沈鬱之思不能經年銳精以成此書良爲¶
勤矣(案任昉王文憲集序沈鬱澹雅之思李善注云揚雄爲方言劉歆與雄書曰非子雲澹雅之才¶
沈鬱之志不能成此書志乃思之訛)歆雖不遘過庭亦克識先君雅訓¶
三代之書蘊藏於家直不計耳今聞此甚爲子雲嘉¶
之已今聖朝留心典誥發精於殊語欲以驗考四方¶
之事不勞戎馬高車之使坐知傜俗適子雲攘意之¶
<pb:KR1j0006_WYG_013-26b>¶
秋也不以是時發倉廩以振贍殊無爲明語將何獨¶
挈之寶上以忠信明於上下以置恩於罷朽所謂知¶
蓄積善布施也葢蕭何造律張倉推歴皆成之於帷¶
幕貢之於王門功列於漢室名流乎無窮誠以隆秋¶
之時收藏不殆饑春之歲散之不疑故至於此也今¶
謹使密人奉手書願頗與其最目得使入籙令聖朝¶
留明明之典歆叩頭叩頭¶
¶
　　揚雄荅劉歆書(案劉勰文心雕龍書記篇云漢來筆札辭氣紛紜觀史遷之報任安東方¶
<pb:KR1j0006_WYG_013-27a>¶
朔之難公孫楊惲之酬㑹宗子雲之荅劉歆志氣槃桓各含殊采竝杼軸乎尺素抑揚乎寸心)¶
雄叩頭賜命謹至又告以田儀事事窮竟白案顯出¶
甚厚甚厚田儀與雄同鄉里幼稚爲鄰長艾相更視¶
覬動精采似不爲非者故舉至之雄之任也不意淫¶
迹汙㬥於官朝令舉者懷赧而低睂任者含聲而冤¶
舌(案今各本訛作今據文義改正)知人之徳堯猶病諸雄何慚焉叩¶
頭叩頭又敕以殊言十五卷君何由知之謹歸誠底¶
裏不敢違信雄少不師章句亦於五經之訓所不解¶
<pb:KR1j0006_WYG_013-27b>¶
嘗聞先代輶軒之使奏籍之書皆藏於周秦之室(案嘗¶
各本訛作常文選宣徳皇后令輶軒萃止李善注云揚雄荅劉歆書曰常聞先代輶軒之使亦同訛謝瞻¶
王撫軍庾西陽集别詩輶軒命歸僕注引此句作嘗不訛)及其破也遺棄無見之¶
者獨蜀人有嚴君平(案常璩華陽國志云髙尚逸民嚴遵字君平成都人又云嚴君¶
平經徳秉哲漢書地理志後有王褎嚴遵揚雄之徒文章冠天下嚴遵即莊遵漢顯宗孝明皇帝諱莊始¶
改為嚴揚雄法言問明篇蜀莊沈冥蜀莊之才之珍也呉祕注云莊遵字君平洪邁容齋隨筆以法言不¶
諱莊字何獨至此書而曰嚴不知本書不諱而後人改之者多矣此書下文蜀人有楊莊者不改莊字獨¶
習熟於嚴君平之稱而妄改之與後石室改為石渠同)臨邛林閭翁孺者(案廣韻林¶
<pb:KR1j0006_WYG_013-28a>¶
閭氏出自嬴姓文字志云後漢有蜀郡林閭翁孺博學善書而華陽國志乃云林閭字公孺臨邛人揚雄¶
師之見方言又云林翁儒訓誥𤣥逺似以爲林姓閭名且公孺翁儒訛舛互異據此書林閭定是複姓其¶
曰見方言者與李善注文選引此書稱揚雄方言曰同然則此書附方言内其來久矣)深好訓¶
詁猶見輶軒之使所奏言翁孺與雄外家牽連之親¶
又君平過誤有以私遇少而與雄也君平財有千言¶
耳翁孺梗概之法略有翁孺往數歲死婦蜀郡掌氏¶
子無子而去(案王應麟姓氏急就篇云掌氏晉有掌同前涼有掌據宋掌禹錫漢揚雄書林¶
閭婦蜀郡掌氏子)而雄始能草文先作縣邸銘王佴頌階闥¶
<pb:KR1j0006_WYG_013-28b>¶
銘及成都城四隅銘蜀人有楊莊者爲郎誦之於成¶
帝(案華陽國志云尚書郎楊壯成都人見揚子方言又云其次楊壯何顯得意之徒恂恂焉斯葢華岷¶
之靈標江漢之精華也莊之爲壯葢避諱所改其曰見揚子方言者亦即指此書)成帝好之¶
以爲似相如雄遂以此得外見(案文選甘泉賦李善注云雄荅劉歆書曰¶
雄作成都城四隅銘蜀人有楊莊者爲郎誦之於成帝以爲似相如雄遂以此得見李周翰注云揚雄家¶
貧好學毎製作慕相如之文嘗柞緜竹頌成帝時直宿郎楊莊誦此文帝曰此似相如之文莊曰非也此¶
臣邑人揚子雲帝即召見拜爲黄門侍郎)此數者皆都水君嘗見也故不¶
復奏(案古文苑章樵注云歆父向也歆書多稱先君故此荅之向嘗爲護左都水使者前所爲文向¶
<pb:KR1j0006_WYG_013-29a>¶
既嘗見歆宜習知之)雄爲郎之歲(案古文苑章樵注云雄年四十餘自蜀來游京師歲餘奏¶
羽獵賦除爲郎年七十一卒於天鳯五年計爲郎之歲當在成帝元延年間)自奏少不得¶
學而心好沈博絶麗之文願不受三歲之奉且休脫¶
直事之繇得肆心廣意以自克就有詔可不奪奉令¶
尚書賜筆墨錢六萬得觀書於石室(案室各本訛作渠葢後人所改¶
左思魏都賦闚玉策於金縢案圖籙於石室劉逵注云揚雄遺劉歆書曰得觀書於石室文心雕龍事類¶
篇曰夫以子雲之才而自奏不學及觀書石室乃成鴻采表裏相資古今一也今據以訂正)如是¶
後一歲作繡補靈節龍骨之銘詩三章(案古文苑章樵注云繡補¶
<pb:KR1j0006_WYG_013-29b>¶
疑是裀褥之類加繡其上靈節靈夀杖也漢書靈夀杖注木似竹有枝節長不過八九尺圍三四寸自然¶
合杖制不須削治龍骨水車也禁苑池沼中或用以引水銘詩今亡不可復考王應麟玉海引古文苑及¶
此注)成帝好之遂得盡意故天下上計孝廉及内郡衛¶
卒㑹者雄常把三寸弱翰齎油素四尺(案左思呉都賦鳥策篆素¶
李善注云篆素篆書於素也揚雄書曰齎油素四尺)以問其異語歸即以鉛摘¶
次之於槧二十七歲於今矣(案漢書成帝紀永始二年春正月己丑大司馬¶
車騎將軍王音薧三年十月庚辰皇太后詔有司復甘泉泰畤汾隂后土四年春正月行幸甘泉郊泰畤¶
三月行幸河東祠后土元延二年春正月行幸甘泉郊泰畤三月行幸河東祠后土冬行幸長楊宮從胡¶
<pb:KR1j0006_WYG_013-30a>¶
客大校獵揚雄傳孝成帝時客有薦雄文似相如者上方郊祠甘泉泰畤汾隂后土㠯求繼嗣召雄待詔¶
承明之庭正月從上甘泉還奏甘泉賦㠯風其三月將祭后土上廼帥羣臣横大河湊汾隂既祭行遊介¶
山回安邑顧龍門覽鹽池登歴觀陟西岳㠯望八荒迹殷周之虛眇然㠯思唐虞之風雄㠯爲臨川羡魚¶
不如歸而結網還上河東賦㠯勸其十二月羽獵雄從聊因校獵賦㠯風明年上將大誇胡人㠯多禽獸¶
秋命右扶風發民入南山西自褎斜東至𢎞農南敺漢中張羅罔罝罘捕熊羆豪豬虎豹狖玃狐兔麇鹿¶
載㠯檻車輸長楊射熊館㠯罔爲周阹縱禽獸其中今胡人手搏之自取其獲上親臨觀焉是時農民不¶
得收斂雄從至射熊館還上長楊賦㠯風贊曰初雄年四十餘自蜀來至游京師大司馬車騎將軍王音¶
奇其文雅召㠯爲門下史薦雄待詔歲餘奏羽獵賦除爲郎給事黄門與王莽劉歆竝哀帝之初又與董¶
<pb:KR1j0006_WYG_013-30b>¶
賢同官當成哀平閒莽賢皆爲三公權傾人主所薦莫不拔擢而雄三世不徙官年七十一天鳯五年卒¶
考王音薨於成帝永始二年正月設雄至京師即在前一年乙巳下至王莽天鳯五年戊寅凡三十四年¶
時雄年三十八不得云年四十餘始自蜀來至復甘泉泰畤汾隂后土在永始三年十月四年始有行幸¶
甘泉河東事則王音薨已三年傳序甘泉賦河東賦羽獵賦爲一年所作斷屬元延二年庚戌王音薨且¶
五年不得云音薦雄待詔歲餘奏羽獵賦今此書言楊莊而絶不及音音薦雄殆出於傳聞失實故漢書¶
中紀與傳已相矛盾大抵紀據䇿書年月日必詳而傳所據不一或作者追憶失之行幸長楊宮從胡客¶
大校獵紀爲元延二年冬傳因雄有長楊羽獵二賦遂以長楊大校獵繫之羽獵後别云明年若以明年¶
爲元延三年則紀於三年無其事若以明年爲元延二年則紀於元年無行幸甘泉河東及羽獵事此亦¶
<pb:KR1j0006_WYG_013-31a>¶
傳誤也郊祀志平帝時王莽奏稱永始元年三月㠯未有皇孫復甘泉河東祠與紀之繫於永始三年十¶
月庚辰不合此莽追憶以故年月參差也李善注文選引七略云甘泉賦永始三年正月待詔臣雄上羽¶
獵賦永始三年十二月上長楊賦綏和元年上善辯之曰漢書永始四年正月行幸甘泉三年無幸甘泉¶
之文疑七略誤也綏和在校獵後四歲無容元延二年校獵綏和元年賦又疑七略誤也七略之誤葢如¶
莽奏之一時&KR0503;憶致年月參差而甘泉諸賦則㫁宜作於元延二年時雄年四十三楊莊誦其文於成帝¶
即在此元年二年間所謂年四十餘自蜀來至游京師者語應有據依非空撰出班固未見雄方言及歆¶
雄遺荅書故列雄論著絶不及此傳内遺楊莊而以爲王音然於前云孝成帝時客有薦雄文似相如者¶
上方郊祠甘泉泰畤汾隂后土㠯求繼嗣召雄待詔承明之庭事在王音薨後與雄荅書合不能指名楊¶
<pb:KR1j0006_WYG_013-31b>¶
莊泛目曰客亦不言王音原自謹嚴贊内舉音薦雄待詔不過附存異聞使雄由王音薦則年四十餘當¶
改之曰年三十餘其去元延二年爲久滯京師矣此又書言楊莊較之傳贊内言王音者為可信然則劉¶
歆遺雄書求方言應在天鳯三四年之間矣古文苑章樵注云計雄是時年近七十葛洪西京雜記揚子¶
雲好事嘗懐鉛提槧從諸計吏訪殊方絶域四方之語以爲裨補輶軒所載亦洪意也)而語言¶
或交錯相反方復論思詳悉集之燕其疑(案古文苑章樵注云¶
㑹集所未聞使疑者得所安)張伯松不好雄賦頌之文然亦有以¶
奇之常爲雄道言其父及其先君憙典訓(案漢書張敞傳敞三¶
子官皆至都尉敞孫竦王莽時至郡守封侯博學文雅過於敞然政事不及也杜鄴傳鄴少孤其母張敞¶
<pb:KR1j0006_WYG_013-32a>¶
女鄴壯從敞子吉學問得其家書初鄴從張吉學吉子竦又幼孤從鄴學鄴子林清静好古亦有雅才其¶
正文字過於鄴竦故世言小學者由杜公陳遵傳遵少孤與張竦伯松俱爲京兆史竦博學通逹以廉儉¶
自守而遵故縱不拘操行雖異然相親友哀帝之末俱著名字爲後進冠遵爲校尉有功封嘉威侯凡三¶
爲二千石而張竦亦至丹陽太守封淑徳侯後俱免官以列侯歸長安竦居貧無賔客時時好事者從之¶
質疑問事論道經書而已蓺文志倉頡多古字俗師失其讀宣帝時徵齊人能正讀者張敞從受之傳至¶
外孫之子杜林爲作訓後漢書杜林傳父鄴成哀間爲涼州刺史林少好學沈深家既多書又外氏張竦¶
父子喜文采林從竦受學博學多聞時稱通儒許慎說文解字序云孝宣時召通倉頡讀者張敞從受之¶
涼州刺史杜業沛人爰禮講學大夫秦近亦能言之孝平時徵禮等百餘人令說文字未央廷中以禮爲¶
<pb:KR1j0006_WYG_013-32b>¶
小學元士黄門侍郎揚雄采以作訓纂篇杜業即杜鄴然則此書云常爲雄道言其父者即張吉也云及¶
其先君者謂張敞也)屬雄以此篇目煩示其成者伯松曰是懸¶
諸日月不刋之書也(案煩或作頻或作頗示其成者四字或作示之二字據上云語¶
言或交錯相反方復論思詳悉集之是歆求方言時雄撰集尚未成此云示其成者正以見冇未成者耳¶
今書中有僅舉其字不辨何方云然蓋方言究屬雄未成之書洪邁以漢史本傳無所謂方言蓺文志亦¶
不載方言遂疑非雄作又云書稱汝潁之閒先漢人無此語也則書内舉水名以表其地者多矣何以先¶
漢人不得稱汝潁之閒邪應劭風俗通義序云周秦常以歲八月遣輶軒之使求異代方言還奏籍之藏¶
於祕室及嬴氏之亡遺脫漏棄無見之者蜀人嚴君平有千餘言林閭翁孺才有梗概之法揚雄好之天¶
<pb:KR1j0006_WYG_013-33a>¶
下孝廉衛卒交㑹周章質問以次注續二十七年爾乃治正凡九千字張竦以爲懸諸日月不刋之書任¶
昉南徐州蕭公行狀竝勒成一家懸諸日月李善注云揚雄方言曰雄以此篇日煩示其成者張伯松伯¶
松曰是懸諸日月不刋之書也此注重伯松二字有訛舛)又言恐雄爲太𤣥經由¶
鼠坻之與牛場也如其用則實五稼飽邦民否則爲¶
牴糞棄之於道矣而雄□之(案□古服字)伯松與雄獨何¶
徳慧(案古文苑章樵注云漢人用慧字多與惠通)而君與雄獨何譖隙而¶
當匿乎哉其不勞戎馬髙車令人君坐幃幕之中知¶
絶遐異俗之語典流於昆嗣言列於漢籍誠雄心所¶
<pb:KR1j0006_WYG_013-33b>¶
絶極至精之所想遘也夫聖朝逺照之明使君□此¶
如君之意誠雄散之之㑹也死之日則今之榮也不¶
敢有貳不敢有愛少而不以行立於鄉里長而不以¶
功顯於縣官著訓於帝籍但言詞博覽翰墨爲事誠¶
欲崇而就之不可以遺不可以怠即君必欲脅之以¶
威陵之以武欲令入之於此此又未定未可以見令¶
君又終之則縊死以從命也(案雄以其書未成未定爲辭時歆爲莽國師故¶
雄爲是言絶其終來强以勢求意可見矣洪邁乃云子駿只從之求書而荅云必欲脅之以威陵之以武¶
<pb:KR1j0006_WYG_013-34a>¶
則縊死以從命也何至是哉此於知人論世漫置不辨而妄議不輕出其著述爲非亦不達於理矣令¶
君之令各本訛作今今改正)而可且寛假延期必不敢有愛(案而如古¶
多通用)雄之所爲得使君輔貢於明朝則雄無恨何敢¶
有匿惟執事圖之長監於規繡之就死以爲小雄敢¶
行之(案古文苑章樵注云言當長以所規爲監得緝成其書以死爲輕)謹因還使雄¶
叩頭叩頭¶
¶
¶
<pb:KR1j0006_WYG_013-34b>¶
¶
¶
¶
¶
¶
¶
¶
¶
¶
　　輶軒使者絶代語釋别國方言十三¶
¶
<pb:KR1j0006_WYG_013-35a>¶
　　李孟傳刻方言後序¶
¶
　　西漢氏古書之全者如鹽鐵論揚子雲方言其存盖無¶
幾鹽鐡論前軰每恨其文章不稱漢氏唯方言之書最¶
竒古孟傳頃聞之曽文清公嘗以三詩荅吕治先有云¶
傷心昨夜杯中物不對王郎對影斟紫微吕居仁次韻¶
云書來肯際銅魚使記我今年病不斟自注云出子雲¶
方言今所在鏤板輒誤作病不禁(案王應麟困學紀聞云方言斟益也凡病¶
少愈而加劇謂之不斟吕居仁荅曽吉父詩記我今年病不斟盖用此而不知者改為不禁與此所言同)此¶
<pb:KR1j0006_WYG_013-35b>¶
書世所有而無與是正知好之者少也山谷詩云追随¶
富貴勞牽尾乃用太𤣥經語紹興初胡少汲洪玉父李¶
文若諸人校黄詩刋本乃誤作榮牽尾自此他本遂承¶
誤鬰蒼蒼三字文人多愛之亦或鮮記其出於太𤣥大¶
抵子雲精於小學且多見先秦古書故方言多識竒字¶
太𤣥多有竒語然其用之亦各有宜子雲諸賦多古字¶
至法言劇秦所用則無幾古人文章盖莫不然西漢一¶
書唯相如子雲等諸賦韓退之文唯曹成王碑栁子厚¶
<pb:KR1j0006_WYG_013-36a>¶
自騷詞晉問等他皆不用古字本朝歐文忠王荆公蘇¶
長公曾南豐諸宗工文章照映今古亦不多用古字得非¶
以謂古文竒字聲形之學雖在所當講而文律之妙則¶
不専在是若有意用之或反累正氣也邪學者要知所¶
以用之當其可則盡善耳今方言自閩本外不多見每¶
惜其未廣予來官尋陽有以大字本見示者因刋置郡¶
齋而附以所聞一二盖惜前軰之言乆或不傳也慶元¶
庚申仲春甲子㑹稽李孟傳書(案孟傳字文授㑹稽上虞人父尤諡莊簡父子¶
<pb:KR1j0006_WYG_013-36b>¶
皆宋名臣宋史有傳而孟傳有兩傳一見卷三百六十三一見卷四百一前略後詳後訛作孟傅)¶
¶
¶
¶
¶
¶
¶
¶
¶
<pb:KR1j0006_WYG_013-37a>¶
　　朱質跋李刻方言¶
¶
　　漢儒訓詁之學惟謹而揚子雲尤為洽聞盖一物不知¶
君子所恥博學詳説將以反約凡其辨名物析度數研¶
精覃思毫釐必計下而五方之音殊俗之語莫不推尋¶
其故而旁通其義非徒猥瑣拘泥而為是弗憚煩也世¶
之學者忽近而慕逺捨實而狥名髙談性命過自賢聖¶
視訓詁諸書徃徃束之髙閣盍亦思夫周官太平之典¶
其道甚大百物不廢雖醫卜方技纎悉畢載聖門學詩¶
<pb:KR1j0006_WYG_013-37b>¶
不獨取其可興可觀可羣可怨而鳥獸草木之名亦貴¶
多識本末精粗並行而不相悖故漢儒尊經重古純慤¶
有守之風類非後人所能企及子雲博極羣書於小學¶
竒字無不通且逺採諸國以為方言誠足備爾雅之遺¶
闕平時所以用力於此深矣世之好之者盖鮮前太守¶
尚書郎李公一日語余苦無善本質偶得諸相識字畫¶
落落可觀因以告而鋟之木輒併附管見云慶元庚申¶
重午日東陽朱質書¶
¶
