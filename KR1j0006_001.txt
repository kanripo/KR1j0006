# -*- mode: mandoku-view; -*-
#+TITLE: 輶軒使者絕代語釋別國方言
#+DATE: 2016-04-12 14:30:30.619623
#+PROPERTY: ID KR1j0006
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 1
<pb:KR1j0006_WYG_001-1a>¶
　　欽定四庫全書¶
¶
　　輶軒使者絕代語釋别國方言一¶
¶
　　漢　揚雄　撰¶
¶
　　晉　郭璞　注¶
¶
　　黨曉哲知也楚謂之黨(黨朗也解寤貌)或曰曉齊宋之閒謂之¶
哲¶
¶
　　(案知讀為智廣雅黨曉哲智也義本此智古智字孫綽遊天台山賦近智以守見而不之之者以路絕而¶
莫曉李善注云之往也假有之者以其路絕莫之能曉也方言曰曉知也此所引乃如字讀與廣雅異注¶
<pb:KR1j0006_WYG_001-1b>¶
内黨朗叠韻字也廣韻作爣朗云火光寛明)¶
¶
　　虔儇慧也(謂慧了音翾)秦謂之謾(言謾詑音&KR1138;大和反謾莫錢又亡山反)晉謂¶
之㦟(音悝或莫佳反)宋楚之閒謂之倢(言便倢也)楚或謂之䜏(他和反亦¶
今通語)自關而東□魏之閒謂之黠或謂之鬼(言鬼衇也¶
案荀子非相篇鄉曲之儇子楊倞注云方言儇疾也又曰慧也與喜而翾義同輕薄巧慧之子也楚詞惜¶
誦篇忘儇媚以背衆兮王逸注儇佞也洪興祖引説文儇慧也惜徃日篇或詑謾而不疑説文云謾欺也¶
沇州謂欺曰詑注内&KR1138;即詑之俗字此書音某及某某反之類多後人所加雜入郭注今無從辨别姑仍¶
其舊鬼衇各本訛作鬼眎衇俗作脉因訛而為眎後卷十内衇慧也注云今名黠爲鬼衇廣雅虔謾黠儇¶
<pb:KR1j0006_WYG_001-2a>¶
䜏㦟捷鬼慧也義本此倢捷古通用)¶
¶
　　娥㜲(音盈)好也秦曰娥(言娥娥也)宋魏之閒謂之㜲(言㜲㜲也)秦晉¶
之閒凡好而輕者謂之娥自關而東河濟之閒謂之媌¶
(今關西人呼好爲媌莫交反)或謂之姣(言姣潔也)□魏燕代之閒曰姝(昌朱¶
反又音株亦四方通語)或曰妦(言妦容也音蜂)自關而西秦晉之故都曰¶
妍(秦舊都今扶風雍丘也晉舊都今太原晉陽縣也其俗通呼好爲妍五千反)好其通語也¶
(案廣雅㜲媌姣姝妍好也義本此㜲各本訛作㜲惟廣雅不誤説文嬴从女羸省聲嬴與㜲有省不省之¶
異寔一字古詩十九首盈盈樓上女皎皎當牕牖娥娥紅粉糚李善注云盈與嬴同古字通郭注於娥㜲¶
<pb:KR1j0006_WYG_001-2b>¶
竝重言之又以姣潔釋姣正協此詩楚辭九歌靈偃蹇兮姣服洪興祖補注引方言好或謂之姣注云言¶
姣潔也列子周穆王篇簡鄭衛之處子娥媌靡曼者張湛注云娥媌妖好也楊朱篇鄉有處子之娥姣者¶
又曰豐屋美服厚味姣色玉篇引方言自關而東河濟之閒謂好為媌詩陳風佼人僚兮釋文云佼字又¶
作姣好也方言自關而東河濟之閒凡好謂之姣邶風靜女其姝釋文云姝説文作&KR2673;云好也鄭風子之¶
丰兮毛傳丰豐滿也釋文云方言作妦宋玉神女賦貌豐盈以莊姝兮李善注引方言姝好也)¶
¶
　　烈枿(五割反)餘也(謂烈餘也)陳鄭之閒曰枿晉衛之閒曰烈秦¶
晉之閒曰肄(音謚傳曰夏肄是屏)或曰烈¶
¶
　　(案詩大雅雲漢序宣王承厲王之烈鄭箋云烈餘也烈與裂㡂音義同説文裂繒餘也廣雅㡂餘也枿説¶
<pb:KR1j0006_WYG_001-3a>¶
文作&KR2305;云伐木餘也又作蘖商書盤庚篇若顚木之有由櫱釋文云櫱本又作枿馬云顚木而肄生曰枿¶
魯語山不槎櫱韋昭注云以株生曰櫱詩周南伐其條肄毛傳肄餘也斬而復生曰肄肄餘語之轉爾雅¶
釋詁烈枿餘也郭注云晉衛之閒曰櫱陳鄭之閒曰烈疏云方言文盤庚疏引郭注亦作晉衛之閒曰枿¶
與方言本文互異注内烈餘當作遺餘)¶
¶
　　台胎陶鞠養也(台猶頤也音怡)晉衛燕魏曰台陳楚韓鄭之閒¶
曰鞠秦或曰陶汝潁梁宋之閒曰胎或曰艾(爾雅云艾養也¶
案台頤古通用詩小雅毋兮鞠我毛傳鞠養也又保艾爾後福禄艾之毛傳皆云艾養也爾雅釋詁頤艾¶
育養也郭注曰汝潁梁宋之閒曰艾方言云疏全引方言此條作晉衛燕趙曰台餘竝同廣雅頤陶養也)¶
¶
<pb:KR1j0006_WYG_001-3b>¶
　　憮(亡輔反)㤿(音淹)憐牟愛也韓鄭曰憮晉衛曰㤿(㤿憸多意氣也)汝¶
潁之閒曰憐宋魯之間曰牟或曰憐憐通語也¶
¶
　　(案爾雅釋詁&KR2359;憐惠愛也郭注&KR2359;韓鄭語今江東通呼爲憐疏全引方言此條作秦或曰憐餘竝同釋訓¶
矜憐撫掩之也郭注撫掩猶撫拍謂慰䘏也説文憮&KR0738;也韓鄭曰憮&KR2359;撫也讀若侮&KR2359;憮聲義通¶
憮㤿與撫掩亦聲義通荀子榮辱篇恈恈然惟利飲食之見楊倞注恈恈愛欲之貌方言云恈愛也宋魯之閒曰¶
恈牟恈古通用廣雅憮㤿牟愛也義本此)¶
¶
　　㥄憮矜悼憐哀也(㥄亦憐耳音陵)齊魯之閒曰矜陳楚之閒曰¶
悼□魏燕代之閒曰㥄自楚之北郊曰憮秦晉之閒或¶
<pb:KR1j0006_WYG_001-4a>¶
曰矜或曰悼¶
¶
　　(案詩小雅爰及矜人毛傳矜憐也曲禮七年曰悼鄭注悼憐愛也稽康養生論世皆知笑悼李善注云方¶
言悼哀也笑悼謂笑其不善養生而又哀其促齡也廣雅㥄憮鹶悼憐哀也義本此矜鹶古通用)¶
¶
　　咺(香逺反)唏(虗几反)㣿(音的一音灼)怛痛也凡哀泣而不止曰咺¶
哀而不泣曰唏於方則楚言哀曰唏燕之外鄙(鄙邉邑名)朝¶
鮮洌水之閒(朝鮮今樂浪郡是也洌水在遼東音烈)少兒泣而不止曰咺¶
(少兒猶言小兒)自關而西秦晉之閒凡大人少兒泣而不止謂¶
之唴(丘尚反)哭極音絕亦謂之唴平原謂啼極無聲謂之¶
<pb:KR1j0006_WYG_001-4b>¶
唴哴(哴音亮今關西語亦然)楚謂之噭咷(叫逃兩音字或作叴音求)齊宋之閒謂之喑(音蔭)或¶
謂之惄(奴歴反)¶
¶
　　(案春秋成公十六年公羊傳悕矣何休注云悕悲也宋玉風賦中心慘怛李陵答蘓武書祗令人增忉怛¶
耳潘岳寡婦賦怛驚悟兮無聞嵇康幽憤詩怛若創痏李善注皆引方言怛痛也枚乘七發噓唏煩醒注¶
引方言哀而不泣曰唏説文哀痛不泣曰唏朝鮮謂兒泣不止曰咺秦晉曰唴楚曰噭咷宋齊曰喑葢本¶
方言而小異其辭廣雅㣿怛惄痛也欷唴喨悲也義皆本此唏與悕欷哴與喨古通用)¶
¶
　　悼惄悴憖傷也(詩曰不憖遺一老亦恨傷之言也憖魚吝反)自關而東汝潁¶
陳楚之閒通語也汝謂之惄秦謂之悼宋謂之悴楚潁¶
<pb:KR1j0006_WYG_001-5a>¶
之閒謂之憖¶
¶
　　(案詩衛風躬自悼矣毛傳悼傷也小雅我心憂傷惄焉如擣曹植朔風詩繁華將茂秋霜悴之李善注引¶
方言悴傷也説文悴憂也春秋文公十二年左傳兩君之士皆未憖也釋文引方言憖傷也廣雅悴慯憖¶
憂也悼惄悴憖慯也傷慯古通用)¶
¶
　　愼濟&KR2947;愵溼桓憂也(&KR2947;者憂而不動也作念反)宋衛或謂之愼或曰¶
&KR2947;陳楚或曰溼或曰濟自關而西秦晉之閒或曰惄或¶
曰溼自關而西秦晉之閒凡志而不得欲而不獲高而¶
有墜得而中亡謂之溼(溼者失意濳沮之名)或謂之惄¶
¶
<pb:KR1j0006_WYG_001-5b>¶
　　(案愵各本作惄説文云惄飢餓也一曰憂也愵憂貌讀與惄同陸機贈弟士龍詩惄焉傷别促李善注云¶
方言愵憂也自關而西秦晉之閒或曰惄今從李善所引爲正此前後字異音義同猶卷二内前作□後¶
作□郭注論之甚明此因注偶未及後人改而一之耳荀子脩身篇卑濕重遲貪利楊倞注云方言濕優¶
也自關而西凡志而不得欲而不獲髙而不墜行而中止皆謂之濕亦謂之惄不苟篇窮則升而儑楊倞¶
注云儑當爲濕方言濕優也字書無儑字據此兩引方言皆作優或憂優古通用餘與方言本文小異濕¶
與溼通廣雅桓愼&KR2947;濟惄溼憂也義本此)¶
¶
　　鬱悠懷惄惟慮願念靖愼思也晉宋衛魯之閒謂之鬱¶
悠(鬱悠猶鬱陶也)惟凡思也慮謀思也願欲思也念常思也東¶
<pb:KR1j0006_WYG_001-6a>¶
齊海岱之閒曰靖(岱泰山)秦晉或曰愼凡思之貌亦曰愼¶
(謂感思者之容)或曰惄¶
¶
　　(案爾雅釋詁懷惟慮願念惄思也疏引方言此條文竝同説文亦云惟凡思也慮謀思也念常思也即取¶
爲字之正訓張衡思𤣥賦濳服膺以永靖兮李善注云方言靖思也靖與靚同字林靖審也向秀思舊賦¶
惟古昔以懷今兮李善注引方言惟思也又廣雅鬱悠愼靖思也義本此)¶
¶
　　敦豐厖(鴟&KR2301;)&KR3368;(音介)幠(海狐反)般(般桓)嘏(音賈)奕戎京奘(在朗反)將大¶
也凡物之大貌曰豐厖深之大也東齊海岱之閒曰&KR3368;¶
或曰幠宋魯陳衛之閒謂之嘏或曰戎秦晉之閒凡物¶
<pb:KR1j0006_WYG_001-6b>¶
壯大謂之嘏或曰夏秦晉之閒凡人之大謂之奘或謂¶
之壯燕之北鄙齊楚之郊或曰京或曰將皆古今語也¶
(語聲轉耳)初别國不相徃來之言也今或同而舊書雅記故¶
俗語不失其方(皆本其言之所出也雅爾雅也)而後人不知故爲之作¶
釋也(釋詁釋言之屬)¶
¶
　　(案憮各本訛作憮今訂正注内鴟&KR2301;般桓當作音鴟&KR2301;之&KR2301;音般桓之般觀卷十一注内䳒音癰癤之癤¶
可見後人多妄删原文遂不成語雅記故俗語謂常記故俗之語郭注雅爾雅也以雅記對舊書失之爾¶
各本訛作小據下云釋詁釋言之屬當作爾雅甚明爾亦作尒遂訛而爲小方言此條自明其作書之意¶
<pb:KR1j0006_WYG_001-7a>¶
謂舊書所常記故俗之語本不失其方而後人不知是以作方言以釋之郭璞不逹其意以爲指爾雅釋¶
詁釋言亦失之介夏幠厖嘏奕戎京壯將爾雅釋詁亦云大也疏引方言此條文竝同釋文引方言厖深¶
之大也&KR3368;介古通用説文厖石大也&KR3368;大也嘏大逺也奕大也奘駔大也廣雅寷般敦大也義本此豐寷¶
古通用)¶
¶
　　假(音駕)&KR1749;(古格字)懷摧詹戾艐(古屆字)至也邠唐冀兖之閒曰¶
假或曰&KR1749;(邠今在始平漆縣唐今在太原晉陽縣)齊楚之會郊(兩境之閒)或曰¶
懷摧詹戾楚語也(詩曰先祖于摧六日不詹魯侯戾止之謂也此亦方國之語不專在楚也)¶
艐宋語也皆古雅之别語也(雅謂風雅)今則或同¶
¶
<pb:KR1j0006_WYG_001-7b>¶
　　(案&KR1749;格古通用艐格戾懷摧詹爾雅釋詁亦云至也郭注曰齊楚之會郊曰懷宋曰屆詹摧皆楚語方言¶
云疏引方言此條文竝同釋文艐孫云古屆字格字亦作&KR1749;廣雅假至也曹憲音格假格古亦通)¶
¶
　　嫁逝徂適往也自家而出謂之嫁由女而出爲嫁也逝¶
秦晉語也徂齊語也適宋魯語也往凡語也¶
¶
　　(案列子天瑞篇子列子居鄭圃將嫁於衛張湛注云自家而出謂之嫁爾雅釋詁如適之嫁徂逝往也郭¶
注引方言自家而出謂之嫁猶女出爲嫁猶由古通用疏全引方言此條由亦作猶徂亦作䢐説文云䢐¶
往也䢐齊語適之也適宋魯語葢本此)¶
¶
　　謾台(蠻怡二音)脅鬩(呼鬲反)懼也燕代之閒曰謾台齊楚之閒¶
<pb:KR1j0006_WYG_001-8a>¶
曰脅鬩宋衛之閒凡怒而噎噫(噎噫謂憂也噫央媚反)謂之脅鬩¶
(脅鬩猶&KR3827;沭也)南楚江湘之閒謂之嘽咺(湘水名今在零陵咺音香逺反¶
案廣雅蟬咺謾台脅鬩懼也義本此嘽蟬古通用咺曹憲音火袁反廣韻引方言此條文竝同脅亦作愶¶
玉篇云以威力相恐愶也注内&KR3827;沭各本訛作鬩穀今訂正後卷十有云凡窘猝怖遽謂之&KR3827;沭)¶
¶
　　虔劉慘㨆殺也(今關西人呼打爲㨆音廩或洛感反)秦晉宋衛之閒謂殺¶
曰劉晉之北鄙亦曰劉秦晉之北鄙燕之北郊翟縣之¶
郊謂賊爲虔(今上黨潞縣即古翟國)晉魏河内之北謂㨆曰殘楚¶
謂之貪南楚江湘之閒謂之歁(言歁㨆難猒也)¶
¶
<pb:KR1j0006_WYG_001-8b>¶
　　(案詩周頌勝殷遏劉毛傳劉殺也春秋成公十三年左傳虔劉我邉陲杜預注云虔劉皆殺也疏引方言¶
虔殺也慘説文云毒也㨆惏古通用説文河内之北謂貪曰惏與此小異春秋僖公二十四年左傳狄固¶
貪惏釋文引方言殺人而取其財曰惏疏所引同方言無此語昭公二十八年左傳貪惏無饜疏引方言¶
晉魏河内之北謂惏爲殘楚謂之貪惏又作婪説文云貪也杜林説卜者黨相詐驗爲婪歁各本訛作欺¶
注内同説文歁食不滿也讀若坎廣雅歁婪貪也義本此曹憲音苦感反今據以正訂歁㨆叠韻字也)¶
¶
　　亟憐憮㤿愛也東齊海岱之閒曰亟(欺革反)自關而西秦¶
晉之閒凡相敬愛謂之亟陳楚江淮之閒曰憐宋衛邠¶
陶之閒曰憮或曰㤿(陶唐晉都處)¶
¶
<pb:KR1j0006_WYG_001-9a>¶
　　(案亟亦作㥛注内欺革反各本訛作詐欺也於正文不相涉廣雅㥛憮㤿愛也義本此曹憲於㥛下列欺¶
革九力二反今據以訂正爾雅釋言憮敉撫也疏引方言東齊邠陶之閒謂愛曰憮東齊二字誤)¶
¶
　　睂棃耊鮐老也東齊曰睂(言秀睂也)燕代之北鄙曰棃(言面色似¶
凍棃)宋衛兖豫之内曰耊(八十爲耊音絰)秦晉之郊陳兖之會曰¶
耇鮐(言背皮如鮐魚耇音垢)¶
¶
　　(案詩豳風以介睂壽毛傳睂壽豪睂也小雅遐不睂壽毛傳睂壽秀睂也棃亦通用黎吳語播棄黎老韋¶
昭注鮐背之耇稱黎老詩秦風逝者其耊毛傳八十曰耊大雅黄耇台背毛傳台背大老也鄭箋云耇凍¶
棃台之言鮐也大老則背有鮐文疏引方言燕代北鄙謂老爲棃釋文引方言凍棃老也凍字方言所無¶
<pb:KR1j0006_WYG_001-9b>¶
爾雅釋詁黄髮齯齒鮐背耇老壽也疏引方言秦晉之郊陳兖之㑹謂老曰耇鮐)¶
¶
　　脩駿融繹尋延長也陳楚之閒曰脩海岱大野之閒曰¶
尋(大野今高平鉅野)宋衛荆呉之閒曰融自關而西秦晉梁益¶
之閒凡物長謂之尋周官之法度廣爲尋(度謂絹帛横廣)幅廣¶
爲充(爾雅曰緇廣充幅)延年長也凡施於年者謂之延施於衆¶
長謂之永(各隨事爲義)¶
¶
　　(案詩小雅不駿其徳大雅昭明有融毛傳皆云長也阮籍詠懷詩獨有延年術李善注引方言延長也爾¶
雅釋文引方言幅廣曰充年長也之年各本訛作永嵇康養生論芬之使香而無使延注引方言延年長¶
<pb:KR1j0006_WYG_001-10a>¶
也爾雅釋詁永羕引延融駿長也郭注云宋衛荆呉之閒曰融疏引方言延年長也凡施於年者謂之延¶
施於衆長謂之永據此兩引年長可爲確證矣廣雅脩繹尋長也義本此)¶
¶
　　允訦(音諶)恂(音荀)展諒(音亮)穆信也齊魯之閒曰允燕代東齊¶
曰訦宋衛汝潁之閒曰恂荆呉淮汭之閒曰展(汭水口也音芮)¶
西甌毒屋黄石野之閒曰穆(西甌駱□别種也音嘔其餘皆未詳所在)衆信¶
曰諒周南召南衛之語也¶
¶
　　(案顔延之宋文帝元皇后哀策文壼政穆宣房樂韶理李善注引方言穆信也説文燕代東齊謂信曰訦¶
葢取諸方言爾雅釋詁允孚亶展諶誠亮詢信也郭注引方言荆呉淮泗之閒曰展燕岱東齊曰諶宋衛¶
<pb:KR1j0006_WYG_001-10b>¶
曰詢疏全引方言此條汭亦訛作泗代亦訛作岱餘竝同又云諶訦亮諒詢恂音義同)¶
¶
　　碩沈巨濯訏敦夏于大也(訏亦作芋音義同耳香于反)齊宋之閒曰¶
巨曰碩凡物盛多謂之寇(今江東有小鳬其多無數俗謂之寇鳬)齊宋之¶
郊楚魏之際曰夥(音禍)自關而西秦晉之閒凡人語而過¶
謂之&KR3814;(于果反)或曰僉東齊謂之劒或謂之弩弩猶怒也¶
陳鄭之閒曰敦荆呉揚甌之郊曰濯中齊西楚之閒曰¶
訏(西楚謂今汝南彭城)自關而西秦晉之閒凡物之壯大者而愛¶
偉之謂之夏周鄭之閒謂之假(音賈)郴齊語也(洛舍反)于通¶
<pb:KR1j0006_WYG_001-11a>¶
語也¶
¶
　　(案史記陳涉世家夥頤涉之爲王沈沈者楚人謂多爲夥集解沈音長含反沈亦作□音耽玉篇云多也¶
後漢書張衡傳不恥禄之不夥注引方言凡物盛而多齊宋之郊謂之夥夏假碩濯訏爾雅釋詁亦云大¶
也疏引方言文竝同禮記檀弓篇于則于疏云于謂廣大説文齊人謂多爲㚌又□字下云讀若楚人名¶
多夥㚌夥一字而前言齊人後言楚人據方言齊宋之郊楚魏之際則兩處皆通廣雅巨訏沈敦大也僉&KR3814;¶
也義本此廣韻&KR3814;過也秦人呼過爲&KR3814;也假各本訛作暇通語訛作通詞今訂正)¶
¶
　　抵(觸牴)&KR2394;(音致)會也雍梁之閒曰抵秦晉亦曰抵凡會物謂¶
之&KR2394;¶
¶
<pb:KR1j0006_WYG_001-11b>¶
　　(案抵各本訛作牴據廣雅㑹抵至也義與此合注内觸牴當作音觸牴之牴各本訛作觸牴也遂并正文¶
改爲牴今訂正玉篇引方言&KR2394;會也)¶
¶
　　蕐荂晠也(荂亦蕐别名音誇)齊楚之閒或謂之蕐或謂之荂¶
(案草木之蕐説文本作&KR1191;呼瓜反蕐盛之蕐説文作□胡瓜反今經傳通作華遂無&KR1191;□之異爾雅釋言¶
華皇也釋文胡瓜反釋草華荂也華荂榮也木謂之華草謂之榮郭注云今江東呼華爲荂此四華字皆¶
當讀呼瓜反方言此條兩蕐字與釋言同注内蕐字與釋草同又説文荂即&KR1191;之别體爾雅既以荂釋華¶
應是異字異音此注荂音誇得之)¶
¶
　　墳地大也青幽之閒凡土而高且大者謂之墳(即大陵也¶
<pb:KR1j0006_WYG_001-12a>¶
案爾雅釋詁墳大也疏引方言此條文竝同)¶
¶
　　張小使大謂之廓陳楚之閒謂之摸(音莫)¶
¶
　　(案王延壽魯靈光殿賦廓宇宙而作京李善注引方言此句爾雅釋詁廓大也疏亦引此句文竝同摸刻¶
本皆作模)¶
¶
　　嬛(火全反)蟬䌪(音剡)撚(諾典反)未續也楚¶
曰嬛蟬出也(别異義)楚曰蟬或曰未及也¶
¶
　　(案廣雅䌪&KR3141;接撚未連似㮚屬結續也䌪撚未三字取之此條是自未以上五字各自句絕嬛蠉古通用¶
蟲行也蟬玉篇云蟬連系續之言也䌪玉篇云續也撚廣韻云以指撚物皆有連續之意未續應謂欲續¶
<pb:KR1j0006_WYG_001-12b>¶
而未結繋未及則猶有閒斷廣雅失之楚曰嬛三字句絕蟬出語之轉故蟬又爲出)¶
¶
　　&KR2604;(古蹋字他匣切)䠛(逍遙)□(音拂)跳也楚曰䟷(勑厲反亦中州語)陳鄭之閒¶
曰䠛楚曰蹠自關而西秦晉之閒曰跳或曰&KR2604;¶
¶
　　(案説文楚人謂跳躍曰蹠䠛□皆云跳也廣雅&KR2604;蹠䠛□䟷跳也義本此注内逍遙當作音逍遙之遙)¶
¶
　　躡郅(音質)跋(音企)&KR1749;(&KR1749;亦訓來)躋(濟渡)䠯(踊躍)登也自關而西秦晉之¶
閒曰躡東齊海岱之閒謂之躋魯衛曰郅梁益之閒曰¶
&KR1749;或曰跋¶
¶
　　(案郭璞江賦躋江津而起漲謝靈運石門新營所住四面高山迴溪石瀬脩竹茂林詩躋險築幽居陸機¶
<pb:KR1j0006_WYG_001-13a>¶
辨亡論遂躋天號鼎跱而立李善注皆引方言躋登也爾雅釋詁騭假格陟躋登陞也郭注云方言魯衛¶
之閒曰騭梁益曰格疏全引方言此條文竝同又云騭郅格&KR1749;音義同注内濟渡踊躍當作音濟渡之濟¶
音踊躍之躍)¶
¶
　　逢逆迎也自關而東曰逆自關而西或曰迎或曰逢¶
(案孟子逢君之惡其罪大趙岐注逢迎也周禮小祝逆時雨鄭注逆迎也説文逆迎也關東曰逆關西曰¶
迎葢本此)¶
¶
　　撏(常含反)攓(音蹇)摭(盜蹠)挻(羊羶反)取也南楚曰攓陳宋之閒曰¶
摭衛魯揚徐荆衡之郊曰撏(衡衡山南岳名今在長沙)自關而西秦¶
<pb:KR1j0006_WYG_001-13b>¶
晉之閒凡取物而逆謂之篡(音饌)楚部或謂之挻¶
¶
　　(案玉篇撏取也列子天瑞篇攓蓬而指張湛注云攓拔也説文作㩃云拔取也南楚語又作搴離騷朝搴¶
阰之木蘭兮王逸注云搴取也史記孫叔通列傳故先言斬將搴旗之士索隱引方言云南方取物爲搴¶
禮記禮器篇有順而撫也疏云摭猶拾取也張衡思𤣥賦摭若華而躊躇李善注引方言摭取也摭亦作¶
拓説文云拓拾也陳宋語老子挻埴以為器釋文引方言挻取也篡各本訛作籑葢因注内饌字而誤今¶
訂正後漢書逸民傳揚雄曰鴻飛冥冥弋者何篡焉宋衷曰篡取也今人謂以計數取物為篡爾雅釋詁¶
探篡俘取也説文屰而奪取曰篡廣雅搴摭挻撏取也義本此注内盜蹠當作音盜蹠之蹠)¶
¶
　　餥(音非)飵(音昨)食也陳楚之内相謁而食麥饘謂之餥(饘糜也音¶
<pb:KR1j0006_WYG_001-14a>¶
旃)楚曰飵凡陳楚之郊南楚之外相謁而餐(畫飯爲餐謁請也)¶
或曰飵或曰䬯(音黏)秦晉之際河陰之閒曰䭡(惡恨反)䭓(五恨¶
反今馮翊郃陽河東龍門是其處也)此秦語也(今關西人呼食欲飽爲䭡䭓)¶
¶
　　(案爾雅釋言餥餱食也郭注云方言陳楚之閒相呼食爲餥疏全引方言此條惟末句作此眞秦語也衍¶
一眞字餘竝同説文陳楚之閒相謁食麥飯曰餥楚人相謁食麥曰飵秦人謂相謁而食麥曰䭡䭓徐鍇¶
説文繫傳云相謁相見後設麥飯以為常禮如今人之相見飲茶餐亦作湌廣雅餥飵䬯䭡䭓湌食也義¶
本此)¶
¶
　　釗(居遼反)薄勉也(相勸勉也)秦晉曰釗或曰薄故其鄙語曰薄¶
<pb:KR1j0006_WYG_001-14b>¶
努猶勉努也(如今人言努力也)南楚之外曰薄努自關而東周¶
鄭之閒曰勔釗(沈湎)齊魯曰勖兹(勖勔亦訓勉也)¶
¶
　　(案勖釗勔爾雅釋詁亦云勉也郭注引方言周鄭之閒相勸勉為勔釗疏全引方言此條文竝同注内沈¶
湎當作音沈湎之湎廣雅薄勉也義本此)¶
¶
¶
¶
　　輶軒使者絶代語釋别國方言一¶
¶
