# -*- mode: mandoku-view; -*-
#+TITLE: 輶軒使者絕代語釋別國方言
#+DATE: 2016-04-12 14:30:30.454169
#+PROPERTY: ID KR1j0006
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 12
<pb:KR1j0006_WYG_012-1a>¶
　　欽定四庫全書¶
¶
　　輶軒使者絶代語釋别國方言十二¶
¶
　　漢　揚雄　撰¶
¶
　　晉　郭璞　注¶
¶
　　爰喛哀也(喛哀而恚也音段)¶
¶
　　(案前卷六内爰喛恚也楚曰爰秦晉曰喛注云謂悲恚此注云哀而恚盖義可互見廣雅爰喛愁也曹憲¶
音釋云方言音□□即段之訛)¶
¶
　　儒輸愚也(儒輸猶懦撰也)¶
¶
<pb:KR1j0006_WYG_012-1b>¶
　　(案荀子脩身篇勞苦之事則偷懦轉脫楊倞注云或曰偷當為輸揚子方言云懦輸愚郭注謂懦撰也此¶
所引并方言正文亦作懦非也陸徳明經典釋文於春秋僖公二年左傳懦而不能强諫列乃亂乃貨二¶
反又引字林愞音乃亂反偄音讓犬反是合懦與愞偄為一廣雅□輸愚也□即儒之訛釋文於易需卦¶
云從雨重而者非可證需轉寫訛作□以雙聲叠韻考之儒輸叠韻也不當作懦注内懦撰亦叠韻也懦¶
讓犬反撰士免反各本懦訛作儒今據荀子注訂正)¶
¶
　　愋諒知也¶
¶
　　(案知讀為智廣雅愋諒□也義本此□古智字曹憲音釋愋音爰)¶
¶
　　拊撫(音府)疾也(謂急疾也)¶
¶
<pb:KR1j0006_WYG_012-2a>¶
　　(案撫亦作舞廣雅拊舞疾也義本此曹憲音釋拊方于反據廣雅拊撫應讀夫舞兩音)¶
¶
　　菲(音翡)惄悵也(謂惋惆也)¶
¶
　　(案菲亦作蕜廣雅蕜惄悵也義本此曹憲音釋蕜音翡又芳尾反應即不悱不發之悱)¶
¶
　　鬱巸(音怡)長也(謂壯太也)¶
¶
　　(案巸各本訛作熙今訂正廣雅鬱巸長也義本此司馬相如長門賦鬱竝□而穹崇李善云郭璞方言注¶
曰鬱壯大也)¶
¶
　　娋孟姊也(外傳曰孟啖我是也今江東山□間呼姊聲如市此因字誤遂俗也娋音義未詳¶
案廣雅娋孟姊也本此曹憲音釋娋所交反玉篇别作&KR3623;云姊也所交切廣韻&KR3623;字注云齊人呼姊可取¶
<pb:KR1j0006_WYG_012-2b>¶
以補方言之略及郭注所闕)¶
¶
　　築(度六反廣雅作妯)娌匹也(今闗西兄弟婦相呼為築娌)¶
¶
　　(案廣雅妯娌娣姒先後也爾雅長婦謂稚婦為娣婦娣婦謂長婦為姒婦郭璞注云今相呼先後或曰妯¶
娌釋文引郭注方言云今關西兄弟婦相呼為妯娌漢書郊祀志見神於先後宛若顔師古注云古謂之¶
娣姒今闗中俗呼為先後吳楚俗呼之為妯娌劉熙釋名云少婦謂長婦曰姒言其先來已所當法似也¶
長婦謂少婦曰娣娣弟也已後來也或曰先後以來先後言之也廣韻引方言云先後猶娣姒此非方言¶
之文注内度六反乃類隔改音和則直六反)¶
¶
　　娌耦也¶
¶
<pb:KR1j0006_WYG_012-3a>¶
　　(案廣雅耦娌二也)¶
¶
　　䃷(音盈)裔習也(謂玩習也)¶
¶
　　(案廣雅䃷裔習也義本此裔說文作&KR1957;云習也)¶
¶
　　躔(度展反)逡(逡廵)循也¶
¶
　　(案爾雅釋獸其跡躔釋文引方言躔循也廣雅躔逡循也義本此注内逡廵當作音逡廵之逡)¶
¶
　　躔歴行也(躔猶踐也)日運爲躔月運爲逡(運猶行也)¶
¶
　　(案張衡思𤣥賦躔建木於廣都兮李善注引方言日運為躔躔行也左思吳都賦未知英雄之所躔也注¶
引方言躔歴行也謝莊月賦北陸南躔注引方言日運為躔躔歴行也爾雅釋文引方言躔歴也行也衍¶
<pb:KR1j0006_WYG_012-3b>¶
上也字廣雅躔歴行也義本此)¶
¶
　　逭(音換亦管)逳(陽六反)轉也逭逳步也(轉相訓耳)¶
¶
　　(案廣雅步轉逭逳行也逭逳轉也皆本此禮記緇衣篇不可以逭鄭注云逭逃也)¶
¶
　　㷭虞望也(今云烽火是也)¶
¶
　　(案㷭烽同班周西都賦舉烽命釂李善注云方言曰㷭虞望也郭璞曰今烽火是也廣雅㷭虞候望也説¶
文云㷭燧候表也邉有警則舉火)¶
¶
　　揄&KR2330;脫也¶
¶
　　(案揄各本訛作榆&KR2330;訛作楕今訂正枚乗七發揄弃恬怠李善注引方言揄脫也廣雅揄&KR2330;脫也義本此¶
<pb:KR1j0006_WYG_012-4a>¶
曹憲音釋揄以珠反)¶
¶
　　解輸挩也(挩猶脱耳)¶
¶
　　(案挩各本訛作梲注内同梲乃侏儒柱不與脫通說文云挩解挩也廣韻挩字注云或作脫今據以訂正)¶
¶
　　賦與操也(謂操持也)¶
¶
　　(案操如曲禮獻民虜者操右袂獻米者操量鼔獻孰食者操醬齊獻田宅者操書致凡以弓劔苞苴簟笥¶
問人者操以受命如使之容皆操之而與故因以為義)¶
¶
　　&KR1847;(音鹿)歇(泄气)涸也(謂渴也音鶴)¶
¶
　　(案考工記清其灰而盝之而揮之盝同&KR1847;爾雅釋詁揮盝歇涸竭也說文涸渴也讀若狐貈之貈渴盡也¶
<pb:KR1j0006_WYG_012-4b>¶
廣雅渴&KR1847;涸盡也注内泄气二字與說文歇字注一曰气□泄合气古氣字)¶
¶
　　潎(妨計反)澂(音澄)清也¶
¶
　　(案廣雅澂潎清也義本此澂亦作澄左思詠史詩左眄澄江湘李善注引方言澄清也考工記清其灰鄭¶
注云清澄也)¶
¶
　　逯(音鹿亦録)遡(音素)行也¶
¶
　　(案廣雅逯遡行也義本此説文云逯行謹逯逯也)¶
¶
　　墾牧司也墾力也(耕墾用力)牧飤也(謂放飤牛馬也)監牧察也¶
(案此皆展轉引伸之義廣雅墾力也本此周語使監謗者韋昭注云監察也)¶
¶
<pb:KR1j0006_WYG_012-5a>¶
　　□(音歡)始也□化也(别異訓也)¶
¶
　　(案廣雅□七也義本此七古化字廣韻□字注云化也始也出方言)¶
¶
　　鋪脾止也(義有不同故異訓之鋪妨孤反)¶
¶
　　(案此盖釋詩匪安匪舒淮夷來鋪之義言為淮夷之故來止方與上匪安匪遊淮夷來求文義適合舊說¶
讀鋪為痡謂為淮夷而來當討而病之失於迂曲廣雅鋪脾止也義本此脾之為止不見於書傳與鋪一¶
聲之轉方俗或云鋪或云脾也)¶
¶
　　攘掩止也¶
¶
　　(案潘岳西征賦揜細栁而撫劎快孝文之命帥李善注云方言掩止也掩與揜同廣韻攘止也本此)¶
¶
<pb:KR1j0006_WYG_012-5b>¶
　　幕覆也¶
¶
　　(案廣雅幕覆也義本此説文云帳在上曰幕覆食案亦曰幕)¶
¶
　　侗(他動反)胴(挺挏)狀也(謂形狀也)¶
¶
　　(案注内挺挏當作音挺挏之挏漢書百官公卿表更名家馬為挏馬注晉灼曰挏音挺挏之挏師古曰晉¶
音是也挏音徒孔反前卷六内有侹侗卷十内又有恫娗三處音同而字異且有先後之别凡雙聲多取¶
音不取字姑仍其傳本之舊)¶
¶
　　尐杪小也(樹細枝為杪也)¶
¶
　　(案尐各本訛作疋説文尐从小乀聲廣雅杪尐小也其義本之此條曹憲音釋尐子列反今據以訂正)¶
¶
<pb:KR1j0006_WYG_012-6a>¶
　　㞕往勞也(㞕㞕往來皆劬勞也)㞕惟(王相)獪也(市獪)¶
¶
　　(案廣雅㞕往勞也義本此□廣韻作㤮云誤人與旺同音注内王相當作音王相之王)¶
¶
　　效(音皎)烓(口類反)明也¶
¶
　　(案效廣雅作皎云皎烓明也義本此)¶
¶
　　□將威也¶
¶
　　(案□今通作湊)¶
¶
　　嬀(居僞反)娗(音挺)&KR5258;也(爛&KR5258;健狡也博丹反)¶
¶
　　(案&KR5258;各本訛作&KR5258;今訂正注内爛&KR5258;即斕斒爛讀如蘭乃與&KR5258;為叠韻或斕訛為爛耳)¶
¶
<pb:KR1j0006_WYG_012-6b>¶
　　儇䖍謾也(謂慧黠也莫錢反)¶
¶
　　(案虔儇慧也秦謂之謾已見前卷一内此申重言之也)¶
¶
　　佻疾也(謂輕疾也音糶)¶
¶
　　(案詩小雅佻佻公子行彼周行毛傳佻佻獨行貌爾雅釋訓佻佻契契愈遐急也與此訓疾意合左思吳¶
都賦儇佻坌竝劉逵注引方言儇佻疾也廣雅挑疾也義本此挑當作佻)¶
¶
　　鞅侼(音勃)强也(謂强戾也)鞅侼懟也(亦為怨懟鞅猶怏也)¶
¶
　　(案史記伍子胥列傳常鞅鞅怨望淮隂侯列傳由此□怨望居常鞅鞅羞與綘灌等列又髙祖本紀此常¶
怏怏今乃事少主綘侯世家此怏怏者非少主臣也漢書皆作鞅鞅顔師古注云鞅鞅不滿足也廣雅侼¶
<pb:KR1j0006_WYG_012-7a>¶
怏强也勃怏懟也義皆本此鞅怏侼勃古通用)¶
¶
　　追末隨也¶
¶
　　(案末各本訛作未廣雅追末隨逐也義本此今據以訂正)¶
¶
　　僉怚劇也(謂勤劇音驕怚也)僉夥也(僉者同故為夥音禍)¶
¶
　　(案注内驕怚昔人有是語説文云怚驕也故為夥之夥各本訛作多今改正)¶
¶
　　夸烝婬也(上婬為烝)¶
¶
　　(案婬各本訛作婬注内同今改正廣雅夸烝婬也本此春秋桓公十六年左傳初衛宣公烝於夷姜杜預¶
注云上淫曰烝淫婬古通用)¶
¶
<pb:KR1j0006_WYG_012-7b>¶
　　□顮(音頻)懣也(謂憤懣也)¶
¶
　　(案廣雅□顮懣也義本此顮說文作顰云涉水顰蹙)¶
¶
　　煢激清也¶
¶
　　(案說文煢回疾也激水礙衺疾波也故皆為清急之義)¶
¶
　　紓(音舒)𨓆緩也(謂寛緩也)¶
¶
　　(案詩小雅匪交匪紆毛傳紆緩也春秋莊公三十年左傳以紓楚國之難杜預注云紆緩也禮記檀弓篇¶
文子其中退然如不勝衣鄭注云退柔和貎廣雅𨓆緩也𨓆古退字)¶
¶
　　清躡急也¶
¶
<pb:KR1j0006_WYG_012-8a>¶
　　(案廣雅清躡急也義本此)¶
¶
　　抒(抒井)瘛(胡計反)解也蕆(音展)逞解也(蕆訓勅復言解錯用其義)¶
¶
　　(案抒各本訛作杼今訂正春秋文公六年左傳難必抒矣杜預注云抒除也隱公九年成公元年兩言乃¶
可以逞杜注竝云逞解也廣雅紓蕆呈解也紓當作抒呈即逞之訛注内抒井當作音抒井之抒廣韻抒¶
字注云渫水俗作汿)¶
¶
　　抵(音觸牴)柲刺也(皆矛㦸之槿所以刺物者也)¶
¶
　　(案抵各本訛作柢今訂正柲亦作㧙廣雅&KR1328;㧙刺也義本此&KR1328;即抵之訛廣韻□字注云方言刺也亦作¶
㧙所引即此條字異音義同)¶
¶
<pb:KR1j0006_WYG_012-8b>¶
　　倩荼借也(荼猶徒也)¶
¶
　　(案前卷三壻謂之倩注云言可借倩也廣雅賃荼差且假貸僭也僭即借之訛)¶
¶
　　憵朴(劈歴打撲二音)猝也(謂急速也)¶
¶
　　(案憵朴雙聲形容急速之意廣雅憵朴猝也義本此)¶
¶
　　麋黎老也(麋猶睂也)¶
¶
　　(案前卷一内作睂棃古字睂通用麋廣雅睂黎老也)¶
¶
　　萃離待也¶
¶
　　(案萃亦作㱖待各本訛作時廣雅㱖離待也義本此今據以訂正)¶
¶
<pb:KR1j0006_WYG_012-9a>¶
　　漢赫怒也赫發也¶
¶
　　(案赫名本訛作䓇今訂正大雅王赫斯怒鄭箋云赫怒意也廣雅漢赫怒也赫發也義皆本此)¶
¶
　　&KR3688;(呼瓜反)吁(音于)然也(皆應聲也)¶
¶
　　(案廣雅&KR3688;吁然譍也曹憲音釋吁虚于反又音于)¶
¶
　　猜忦恨也¶
¶
　　(案潘岳馬汧督誄忘爾大勞猜爾小利李善注引方言猜恨也廣雅忦恨也義本此)¶
¶
　　艮磑(五碓反)堅也(艮磑皆名石物也)¶
¶
　　(案宋玉髙唐賦振陳磑磑張衡思𤣥賦行積冰之磑磑兮李善注皆引方言磑堅也易說卦艮為小石說¶
<pb:KR1j0006_WYG_012-9b>¶
文磑䃺也故注云艮磑皆名石物也石字各本訛在名上今訂正)¶
¶
　　㶣(音淫)㫰明也(㶣光也)¶
¶
　　(案㶣各本訛作苂廣雅㶣明也曹憲音淫今據以訂正㫰音亮諸刻訛作眼今從永樂大典本)¶
¶
　　怤愉悅也(怤愉猶呴愉也音敷)¶
¶
　　(案怤亦作□漢瑟調曲隴西行好婦出迎客顔色正□愉□愉雙聲形容之辭廣雅怤愉說也說即悅又¶
怤愉喜也)¶
¶
　　即圍就也即半也(即一作助)¶
¶
　　(案各本就下脫也字今補廣雅即就也玉篇云圍就也廣韻即就也半也義皆本此)¶
¶
<pb:KR1j0006_WYG_012-10a>¶
　　惙㤕中也(中宜為忡忡惱怖意也)¶
¶
　　(案詩周南憂心忡忡憂心惙惙毛傳忡忡猶衝衝也惙惙憂也爾雅釋訓忡忡惙惙憂也玉篇云㤕憂心¶
也)¶
¶
　　薵蒙覆也薵戴也(此義之反覆兩通者字或作燾音俱波濤也)¶
¶
　　(案薵亦作□蒙亦作&KR1970;廣雅□&KR1970;覆也義本此□今作幬中庸無不覆幬注云幬亦覆也或作燾春秋襄¶
公十年左傳建大車之輪而蒙之以甲以為櫓杜預注云蒙覆也說文本作冡云覆也)¶
¶
　　堪輂(音釘鋦)載也(輂輿亦載物者也)¶
¶
　　(案廣雅堪輂載也義本此曹憲音釋輂恭錄反注内音釘鋦玉篇鋦字注云以鐡縛物故有釘鋦之語)¶
¶
<pb:KR1j0006_WYG_012-10b>¶
　　摇祖上也祖摇也祖轉也(互相釋也動摇則轉矣)¶
¶
　　(案廣雅摇祖上也義本此)¶
¶
　　括(音适)關閉也(易曰括囊无咎)¶
¶
　　(案易坤六四括囊无咎无譽釋文引方言云括閉也廣雅關括閉塞也)¶
¶
　　衝俶動也¶
¶
　　(案廣雅&KR1240;㑐動也義本此&KR1240;㑐即衝俶)¶
¶
　　羞厲熟也(熟食為羞)厲今也¶
¶
　　(案張衡南都賦珍羞琅玕李善注引方言羞熟也厲亦作礪廣雅羞礪□也義本此今當為矜月令天子¶
<pb:KR1j0006_WYG_012-11a>¶
乃厲飾鄭注云厲飾謂戎服尚威武也春秋僖公九年公羊傳葵丘之㑹桓公震而矜之矜之者何猶曰¶
莫我若也何休注云色自美大之貌厲與矜又皆為危春秋定公元年穀梁傳踰年即位厲也范甯注云¶
厲危也詩小雅居以凶矜毛傳矜危也鄭箋云居我以凶危之地廣雅矜厲危也)¶
¶
　　僃該咸也(咸猶皆也)¶
¶
　　(案該亦作賅廣雅僃賅咸也義本此)¶
¶
　　噬食也噬憂也¶
¶
　　(案左思蜀都賦射噬毒之鹿李善注引方言噬食也廣雅噬食也噬憂也義皆本此)¶
¶
　　&KR2907;悸也(謂悚悸也)¶
¶
<pb:KR1j0006_WYG_012-11b>¶
　　(案說文云悸心動也玉篇云&KR2907;悸也悚也祇隹祇癸二切)¶
¶
　　虜鈔强也(皆强取物也)鹵奪也¶
¶
　　(案虜鹵古通用亦作&KR3323;廣雅&KR3323;鈔强也義本此)¶
¶
　　鑈(奴俠反)正也(謂堅正也)¶
¶
　　(案廣雅鑈正也義本此)¶
¶
　　蒔植立也蒔更也(謂更種也音侍)¶
¶
　　(案植各本多訛作殖曹毅之本不誤又作□廣雅□蒔立也蒔&KR5259;也&KR5259;即種注内謂字各本訛作爲左思¶
魏都賦陸蒔稷黍李善注云方言曰蒔更也郭璞曰謂更種也今據以訂正)¶
¶
<pb:KR1j0006_WYG_012-12a>¶
　　鬌尾梢盡也(鬌毛物漸落去之名除爲反)尾梢也¶
¶
　　(案鬌各本訛作鬐今訂正說文云鬌髪隋也廣韻鬌字注云髮落直垂切亦作□廣雅□梢盡也義本此)¶
¶
　　&KR2117;□□也(今江東呼極爲&KR2117;音喙外傳曰余病&KR2117;矣)¶
¶
　　(案□各本訛作□今訂正注内音喙各本多作音劇從曹毅之本史記司馬相如列傳徼谻受屈裴駰集¶
解云谻音劇駰案郭璞曰谻疲極也言獸有倦游者則徼而取之索隱司馬彪云谻倦也謂遮其倦者說¶
文云谻勞也燕人謂勞爲谻漢書注蘇林曰谻音倦谻之谻又與其窮極倦谻漢書注引郭璞云窮極倦¶
谻疲憊也說文丮部谻相踦谻也徐鍇繫傳云上林賦徼谻受屈謂以力相踦角徼要極而受屈也人部¶
&KR3405;徼&KR3405;受屈也繫傳云&KR3405;困劇也言見徼遮困劇則受屈也心部&KR5260;勞也即索隱所引此三字應以谻為¶
<pb:KR1j0006_WYG_012-12b>¶
本字&KR3405;&KR5260;皆其别體方言因谻加人旁作□猶劵加人旁作□耳□之於&KR3405;&KR5260;亦猶□之於倦廣雅&KR2117;劵¶
&KR3405;極也)¶
¶
　　鼃(音蛙)律始也¶
¶
　　(案律亦作䔞廣雅鼃䔞始也義本此曹憲音釋䔞音律)¶
¶
　　蓐臧厚也¶
¶
　　(案廣雅蓐臧厚也義本此)¶
¶
　　遵遃行也(遃遃行貌也魚晚反)¶
¶
　　(案廣雅遵遃行也義本此)¶
¶
<pb:KR1j0006_WYG_012-13a>¶
　　䭨(音攜)餟(祭醊)餽也(音愧)¶
¶
　　(案䭨餟諸刻訛作鑴錣注内祭醊當云音祭醊之醊諸刻醊訛作餟今竝從永樂大典本)¶
¶
　　餼(香既反)䭘(音映)飽也¶
¶
　　(案䭘諸刻訛作鐛今從永樂大典本廣雅䭘飽也義本此)¶
¶
　　惵(度恊反)耇(音垢)嬴也(音盈)¶
¶
　　(案嬴與盈通玉篇云惵盈也義本此)¶
¶
　　□肖小也¶
¶
　　(案廣雅肖小也義本此)¶
¶
<pb:KR1j0006_WYG_012-13b>¶
　　蚩愮(音遥)悖也(謂悖惑也)¶
¶
　　(案後漢書袁紹列傳揚雄有言六國蚩蚩注引方言蚩悖也廣雅蚩愮亂也)¶
¶
　　吹扇助也(吹嘘扇拂相佐助也)¶
¶
　　(案廣雅吹扇助也義本此)¶
¶
　　焜曅晠也(韡曅焜燿晠貎也)¶
¶
　　(案焜亦作昆曅&KR0110;同亦作煜晠亦作盛廣雅煜昆盛也張協七命觀聽之所煒&KR0110;也李善注引方言曰煒¶
盛也郭璞曰煒&KR0110;盛貎也當即此條而字有訛舛)¶
¶
　　苦翕熾也¶
¶
<pb:KR1j0006_WYG_012-14a>¶
　　(案廣雅苦翕熾也義本此)¶
¶
　　蘊崇也蘊&KR1931;積也(&KR1931;者貪故爲積)&KR1931;镾合也¶
¶
　　(案任昉百辟勸進今上牋近以朝命蘊䇿李善注云方言曰蘊崇也謂尊崇而加䇿命也左思魏都賦雖¶
踰千祀而懷舊蘊於遐年江淹雜體詩悠悠蘊眞□李善注皆引方言蘊積也&KR1931;通作嗇亦作繬镾各本¶
訛作□今訂正镾通作彌省作□遂訛而爲□耳蘊亦作薀廣雅薀崇嗇積也繬彌合也義皆本此)¶
¶
　　翬(音揮)䎗飛也(翬翬飛貌也)¶
¶
　　(案䎗矯古通用孫綽遊天台山賦整輕翮而思矯李善注引方言矯飛也廣雅翬矯飛也義本此)¶
¶
　　憤自盈也¶
¶
<pb:KR1j0006_WYG_012-14b>¶
　　(案樂記粗厲猛□&KR0108;末廣賁之音作而民剛毅鄭注云賁讀憤憤怒氣充實也周語陽癉憤盈韋昭注云¶
憤積也廣雅憤盈也)¶
¶
　　譟(喚譟)諻(從横)音也¶
¶
　　(案左思吳都賦諠譁喤呷李善注引方言諻音也喤諻通玉篇云譟羣呼煩擾也諻音也注内喚譟從横¶
當作音喚譟之喚音從横之横)¶
¶
　　攎(音盧)遫(音敕)張也¶
¶
　　(案廣雅遫張也玉篇云攎張也皆本此)¶
¶
　　岑夤大也岑高也(岑崟峻貌也)¶
¶
<pb:KR1j0006_WYG_012-15a>¶
　　(案廣雅岑夤大也岑高也皆本此江淹雜體詩岑崟還相蔽李善注云郭璞注方言曰岑崟峻貌)¶
¶
　　效昈(音戸)文也(昈昈文采貌也)¶
¶
　　(案廣雅昈文也義本此張衡西京賦赫昈昈以宏廠李善注引埤蒼云昈赤文也)¶
¶
　　鈵(音柄)董固也(謂堅固也)¶
¶
　　(案固各本訛作錮廣雅鈵董固也玉篇於鈵字董字竝云固也與此注合今據以訂正)¶
¶
　　扝搷(音塡)揚也(謂播揚也)¶
¶
　　(案扝各本訛作扞今訂正說文扝指麾也廣韻扝揚也玉篇搷揚也廣雅作扞揁揚也二字竝訛)¶
¶
　　水中可居爲洲三輔謂之淤(音血淤上林賦曰行乎洲淤之浦也)蜀漢謂¶
<pb:KR1j0006_WYG_012-15b>¶
之㵨(手臂)¶
¶
　　(案史記司馬相如列傳行乎洲淤之浦集解郭璞曰淤亦州名蜀人云見方言李善注上林賦云方言曰¶
水中可居曰洲三輔謂之淤也㵨各本訛作嬖玉篇云㵨水洲也廣韻於㵨字云蜀漢人呼水洲曰㵨皆¶
本此今據以訂正)¶
¶
　　殹(音醫)幕也(謂蒙幕也)¶
¶
　　(案殹即翳音輕重異耳)¶
¶
　　刳(音枯)狄也(宜音剔)¶
¶
　　(案狄剔古亦通用詩魯頌狄彼東南鄭箋云狄當作剔剔治也釋文引韓詩作鬄云鬄除也)¶
¶
<pb:KR1j0006_WYG_012-16a>¶
　　度高爲揣(常絹反)¶
¶
　　(案孟子不揣其本而齊其末方寸之木可使高於岑樓春秋昭公三十二年左傳揣高卑杜預注云度高¶
曰揣度深曰仞)¶
¶
　　半步爲跬(羌箠反)¶
¶
　　(案荀子勸學篇故不積蹞步無以至千里楊倞注云半步曰蹞蹞與跬同漢書息夫躬傳未有能窺左足¶
注蘇林曰窺音跬師古曰跬半步也言一舉足也說文作䞨云半步也)¶
¶
　　半盲爲&KR1622;(呼鉤反一音㺅)¶
¶
　　(案玉篇云半盲爲&KR1622;本此)¶
¶
<pb:KR1j0006_WYG_012-16b>¶
　　未陞天龍謂之蟠龍¶
¶
　　(案後漢張衡傳龍德泥蟠注云揚雄方言曰未升天龍謂之蟠脫一龍字左思蜀都賦濳龍蟠於沮澤王¶
延壽魯靈光殿賦蟠螭宛轉而承楣袁宏三國名臣序贊初九龍蟠李善注竝引方言未升天龍謂之蟠¶
龍升陞通)¶
¶
　　裔夷狄之總名(邉地爲裔亦四夷通以爲號也)¶
¶
　　(案春秋文公十八年左傳投諸四裔杜預注云裔逺也)¶
¶
　　考引也¶
¶
　　(案玉篇云考壽考延年也廣韻考引也義本此)¶
¶
<pb:KR1j0006_WYG_012-17a>¶
　　弻高也¶
¶
　　(案廣雅□高也義本此□音弻)¶
¶
　　上重也¶
¶
　　(案漢書匡衡傳治天下者審所上而已顔師古注云上謂崇尚也尚上義相通春秋襄公二十七年左傳¶
尚矣哉杜預注云尚上也禮記緇衣篇不重辭鄭注云重猶尚也)¶
¶
　　箇(古餓反)枚也(謂枚數也)¶
¶
　　(案箇古作个亦作個大射儀搢三挾一个鄭注云个猶枚也士虞禮俎釋三个注云个猶枚也今俗或名¶
枚曰個音相近特牲饋食禮注云个猶枚也今俗言物數有云若干个者此讀然漢書刑法志負矢五十¶
<pb:KR1j0006_WYG_012-17b>¶
个顔師古注云个讀曰箇箇枚也說文云箇竹枚也玉篇云箇數之一枚也)¶
¶
　　一蜀也南楚謂之蜀(蜀猶獨耳)¶
¶
　　(案廣雅蜀弌也說文云弌古文一爾雅釋山獨者蜀郭璞注云蜀亦孤獨)¶
¶
¶
¶
¶
　　輶軒使者絶代語釋别國方言十二¶
¶
