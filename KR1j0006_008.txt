# -*- mode: mandoku-view; -*-
#+TITLE: 輶軒使者絕代語釋別國方言
#+DATE: 2016-04-12 14:30:30.377084
#+PROPERTY: ID KR1j0006
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 8
<pb:KR1j0006_WYG_008-1a>¶
　　欽定四庫全書¶
¶
　　輶軒使者絶代語釋别國方言八¶
¶
　　漢　揚雄　撰¶
¶
　　晉　郭璞　注¶
¶
　　虎陳魏宋楚之閒或謂之李父江淮南楚之閒謂之李¶
耳(虎食物值耳即止以觸其諱故)或謂之於䖘(於音烏今江南山夷呼虎爲䖘音狗竇)自¶
關東西或謂之伯都(俗曰伯都事神虎説)¶
¶
　　(案春秋宣公四年左傳楚人謂乳穀謂虎於菟釋文菟音徒此注言音竇語轉也菟即䖘古字多假借於¶
<pb:KR1j0006_WYG_008-1b>¶
玉篇作䖚廣雅於䖘李耳虎也本此曹憲音釋䖘音塗與釋文同注内神字諸刻訛作抑永樂大典本及¶
曹毅之本作神其上仍當脱一見字)¶
¶
　　貔(狸别名也音毗)陳楚江淮之閒謂之猍(音來)北燕朝鮮之閒謂¶
之&KR3206;(今江南呼爲&KR3206;狸音丕)關西謂之狸(此通名耳貔未聞語所出)¶
¶
　　(案貔乃猛獸之名書牧誓如虎如貔史記五帝本紀教熊羆貔䝗貙虎古今皆無以貔名狸者應即狸字¶
轉寫訛誤耳狸本作貍説文云貍伏獸似貙廣雅貔貍貓也豾貍也是張揖郭璞所見方言皆已爲貔字¶
郭注云貔未聞語所出則亦疑之矣貍□一聲&KR3206;貍轉語爲不來故大射儀奏貍首鄭注云貍之言不來¶
也豾即&KR3206;)¶
¶
<pb:KR1j0006_WYG_008-2a>¶
　　貛(豚也音歡)關西謂之貒(波湍)¶
¶
　　(案廣雅貒貛也本此説文云貛野豕也爾雅郭注云貒豚也一名貛釋文貒他官反引字林云獸似豕而¶
肥又云豚本又作肫注内波湍當作音波湍之湍)¶
¶
　　雞陳楚宋魏之閒謂之鸊䲬(僻祇兩音)桂林之中謂之割雞¶
或曰□(音從)北燕朝鮮洌水之閒謂伏雞曰抱(房與反江東呼蓲央¶
富反)爵子及雞雛皆謂之鷇(恪遘反關西曰鷇音狗竇)其卵伏而未孚¶
始化謂之涅¶
¶
　　(案鸊䲬亦作辟&KR3393;廣雅辟&KR3393;雞也本此曹憲音釋&KR3393;渠夷反廣韻□字引方言云南楚人謂雞抱廣韻作¶
<pb:KR1j0006_WYG_008-2b>¶
菢云鳥伏卵魯語鳥翼鷇卵韋昭注云生哺曰鷇史記□世家探爵鷇而食之集解綦毋邃曰鷇爵子也¶
爾雅生哺鷇生噣雛釋文云鷇鳥子須哺而食者燕雀之屬是也雛鳥生而能自啄者爵雀噣啄古通用¶
注内音狗竇各本多作音顧從曹毅之本)¶
¶
　　豬北燕朝鮮之閒謂之豭(猶云豭斗也)關東西或謂之彘或¶
謂之豕南楚謂之豨其子或謂之豚或謂之豯(音奚)呉揚¶
之閒謂之豬子其檻及蓐曰橧(爾雅曰所寢橧音繒)¶
¶
　　(案春秋定公十四年左傳野人歌之曰既定爾婁豬盇歸吾艾豭説文云豬豕而三毛叢居者豭牡豕也¶
豚小豕也豯生三月豚腹豯豯貌也左思呉都賦封豨豞張協七命蹙封豨僨馮豕李善注竝引方言南¶
<pb:KR1j0006_WYG_008-3a>¶
楚人謂豬為豨東方朔答客難孤豚之咋虎注引方言豚豬子也爾雅豚子豬所寢橧郭璞注云今亦曰¶
彘江東呼豨皆通名橧其所臥蓐釋文引方言關東西謂之彘或謂之豕又云橧舊本多作繒帛字非方¶
言作木㫄疏全引方言此條文竝同詩小雅有豕白蹢烝涉波矣毛傳豕豬也今離其繒牧之處釋文云¶
繒方言作橧從木)¶
¶
　　布穀自關東西梁楚之閒謂之詰誥周魏之閒謂之擊¶
穀自關而西或謂之布穀(今江東呼為穫穀)¶
¶
　　(案詩召南維鵲有巢維鳩居之毛傳鳩尸鳩也尸鳩秸鞠也釋文云尸本又作鳲夏小正正月鷹則爲鳩¶
五月鳩爲鷹月令仲春之月鷹化爲鳩鄭注云鳩搏穀也爾雅鳲鳩鴶鵴郭璞注云今之布榖也江東呼¶
<pb:KR1j0006_WYG_008-3b>¶
爲穫榖春秋昭公十七年左傳鳲鳩氏司空也杜預注云鳲鳩平均故爲司空平水土陸璣草木疏云今¶
梁宋之間謂布榖爲鴶鵴廣雅擊穀鴶鵴布穀也結誥秸鞠鴶鵴字異音義同説文作桔□此條之首布¶
榖二字當作尸鳩後尸鳩當作戴勝)¶
¶
　　䳚鴠(鳥似雞五色冬無毛赤倮晝夜鳴侃旦兩音)周魏齊宋楚之閒謂之定¶
甲或謂之獨舂(好自低仰)自關而東謂之城旦(言其辛苦有似於罪謫者)¶
或謂之倒縣(好自縣於樹也)或謂之䳚鴠自關而西秦隴之内¶
謂之鶡鴠¶
¶
　　(案鶡旦説文作渴旦月令仲冬之月曷旦不鳴鄭注云曷旦求旦之鳥也釋文曷本亦作鶡坊記引詩云¶
<pb:KR1j0006_WYG_008-4a>¶
相彼盇旦尚猶患之注云盇旦夜鳴求旦之鳥也求不可得也人猶惡其欲反晝夜而亂晦明釋文盇音¶
渴廣雅城旦倒縣鶡鴠定甲獨舂䳚鴠也本此)¶
¶
　　鳩自關而東周鄭之郊韓魏之都謂之&KR1991;(音郎)鷎(音皋)其&KR1891;¶
鳩謂之鸊鷎自關而西秦漢之閒謂之鵴鳩(菊花)其大者¶
謂之鳻鳩(音斑)其小者謂之&KR1891;鳩(今荆鳩也)或¶
謂之䳫鳩(音葵)或謂之䳕鳩(音浮)或謂之鶻鳩梁宋之閒謂之䳡¶
¶
　　(案廣雅&KR1991;鷎鳩也鶻鳩鳻鳩也&KR1891;鳩䳫鳩鸊鷎□鳩鵴鳩也皆本此鳻即鳻□即䳕詩小雅翩翩者鵻毛¶
傳鵻夫不也鄭箋云夫不鳥之慤謹者也陸璣疏云今小鳩也一名浮鳩幽州人或謂之鷎&KR1991;梁宋之閒¶
<pb:KR1j0006_WYG_008-4b>¶
謂之鵻揚州人亦然鷎&KR1991;即&KR1991;鷎之訛爾雅隹其鳺鴀李巡注云今楚鳩也郭璞注云今䳕鳩左傳祝鳩¶
氏司徒也杜預注云祝鳩鷦鳩也鷦鳩孝故為司徒主教民釋文鷦音焦本又作焦本或作鷦今考隹鵻¶
古通用其作焦作鷦者即隹鵻之訛耳鳺鴀古通用夫不䳕古通用浮方言各本鷦亦訛作鷦又誤連下¶
條䲩字今訂正詩衞風于嗟鳩兮無食桑葚毛傳鳩鶻鳩也爾雅鶌鳩鶻鵃郭璞注云似山鵲而小短尾¶
青黑色多聲今江東亦呼爲鶻鵃舊説及廣雅皆云班鳩非也左傳鶻鳩氏司事也杜預注云鶻鳩鶻鵰¶
也春來冬去故爲司事鵰即鵃之訛據經傳所言者證之此條之&KR1991;鷎鵴鳩䳕鳩鷦皆祝鳩也不與鶻鳩¶
同或謂之鶻鳩一句雜入不倫注内菊花當作音菊花之菊)¶
¶
　　䲩(尸)鳩(按爾雅即布穀非戴勝也或云鸇皆失之也)燕之東北朝鮮洌水之¶
<pb:KR1j0006_WYG_008-5a>¶
閒謂之鶝䲹(福丕兩音)自關而東謂之戴鵀東齊海岱之閒¶
謂之戴南南猶鵀也(此亦語楚聲轉也)或謂之鶭鸅(按爾雅説戴鵀下鶭¶
鸅自别一鳥名方言似依此義又失也)或謂之戴鳻或謂之戴勝(勝所以纏絍)¶
東齊呉揚之閒謂之鵀自關而西謂之服鶝或謂之□¶
鶝燕之東北朝鮮洌水之閒謂之&KR2753;(音或)¶
¶
　　(案䲩字各本誤連上條遂以尸爲正文爾雅鳲鳩鴶鵴釋文云鳲音尸字又作䲩今據以訂正月令季春¶
之月戴勝降于桑鄭注云戴勝織紝之鳥爾雅鵖鴔戴鵀郭璞注云鵀即頭上勝今亦呼爲戴勝鵖鴔猶¶
□鶝語聲轉耳釋文引方言戴鵀一名戴南一名戴勝疏引方言此條作東齊呉揚之閒謂之鵖鴔爾雅¶
<pb:KR1j0006_WYG_008-5b>¶
下云鶭澤虞是鶭有澤虞之名此掇鶭鸅亦謬)¶
¶
　　蝙蝠(邊福兩音)自關而東謂之服翼或謂之飛鼠或謂之老¶
鼠或謂之㒨鼠自關而西秦隴之閒謂之蝙蝠北燕謂¶
之蟙䘃(職墨兩音)¶
¶
　　(案爾雅蝙蝠服翼郭注云齊人呼爲蟙䘃或謂之仙鼠疏全引方言此條文竝同今方言各本㒨訛作□¶
據爾雅疏所引訂正廣雅伏翼飛鼠仙鼠□䘃也本此□即蟙)¶
¶
　　鴈自關而東謂之鴚䳘(鴚音加)南楚之外謂之䳘或謂之¶
倉鴚(今江東通呼爲鴚)¶
¶
<pb:KR1j0006_WYG_008-6a>¶
　　(案廣雅&KR1391;鵞倉&KR1391;鴈也本此&KR1391;即鴚亦作駕漢書揚雄傳豈鴐鵞之能捷古通用駕魯大夫有榮駕鵞以¶
爲名即榮成伯也史記司馬相如列傳弋白鵠連駕鵞漢書作駕鵞)¶
¶
　　桑飛(即鷦鷯也又名鷦鸎)自關而東謂之工爵或謂之過鸁(音螺)或¶
謂之女匠(今亦名爲巧婦江東呼布母)自關而東謂之鸋鴂(按爾雅云鸋鴂¶
鴟鴞鴟屬非此小雀明矣甯玦兩音)自關而西謂之桑飛或謂之懱爵(言懱¶
&KR0914;也)¶
¶
　　(案詩豳風毛傳鴟鴞鸋鴂也疏引方言自關而東謂桑飛曰鸋鴂陸璣疏云鴟鴞似黄雀而小其喙尖如¶
錐取茅秀爲巢以□紩之如刺韤然縣著樹枝或一房或二房幽州人謂之鸋鴂或曰巧婦或曰女匠關¶
<pb:KR1j0006_WYG_008-6b>¶
東謂之工雀或謂之過□關西謂之桑飛或謂之韤雀或曰巧女周頌肇允彼桃蟲拚飛維鳥毛傳桃蟲¶
鷦也疏引方言此條首句訛作自關而東謂之桑飛或謂之工雀與後自關而西謂之桑飛遂相刺謬中¶
閒去自關而東謂之鸋鴂一句然方言此句自關而東四字亦屬重出爾雅桃蟲鷦其雌鴱郭璞注云鷦¶
□桃雀也俗呼爲巧婦疏引方言此條作幽人或謂之鸋鴂餘竝同荀子勸學篇南方有鳥焉名曰蒙鳩¶
以羽爲巢而編之以髮繫之葦苕風至苕折卵破子死巢非不完也所繫者然也楊倞注云蒙鳩鷦鷯也¶
今巧婦鳥之巢至精密多繫於葦竹之上是也蒙當爲蔑引方言鷦鷯自關而西謂之桑飛或謂之蔑雀¶
張華鷦鷯賦李善注云方言曰桑飛郭璞注曰即鷦鷯也廣雅鷦□鸋鴂果鸁桑飛女&KR2849;工雀也爵雀過¶
果&KR2849;匠懱韤蔑字異音義同)¶
¶
<pb:KR1j0006_WYG_008-7a>¶
　　鸝黄自關而東謂之鶬鶊(又名商庚)自關而西謂之鸝黄(其色¶
黧黑而黄因名之)或謂之黄鳥或謂之楚雀¶
¶
　　(案夏小正二月有鳴倉庚倉庚者商庚也商庚者長股也倉鶬庚鶊古通用詩周南黄鳥于飛毛傳黄鳥¶
搏黍也陸璣疏云黄鳥黄鸝留也或謂之黄栗留幽州人謂之黄鸎一名蒼庚一名商庚一名鵹黄一名¶
楚雀齊人謂之摶黍當葚熟時來在桑閒故里語曰黄栗留看我麥黄葚熟不亦是應節趨時之鳥也豳¶
風有鳴倉庚毛傳倉庚離黄也鄭箋云溫而倉庚又鳴可蠶之候也爾雅皇黄鳥郭璞注云俗呼黄離留¶
亦名摶黍又倉庚商庚注云即鵹黄也又鵹黄楚雀注云即倉庚也釋文云方言自關而東謂之倉庚關¶
西謂之黄鸝留也宋玉高唐賦王雎鸝黄李善注云鸝黄郭璞曰其色黧黑而黄因名之方言或謂黧黄¶
<pb:KR1j0006_WYG_008-7b>¶
爲楚雀説文云離黄倉庚也鳴則蠶生鸝鸝黧鵹離字異音義同)¶
¶
　　野鳬其小而好沒水中者南楚之外謂之鷿鷉(鷿音瓴甓鷉音¶
他奚反)大者謂之鶻蹏(滑蹄兩音)¶
¶
　　(案後漢書馬融傳鷺雁鷿鷉注云揚雄方言曰野鳬也甚小好沒水中膏可以瑩刀劒張衡南都賦&KR2331;鶂¶
鸊鶙李善注引方言野鳬甚小而好沒水中者南楚之外謂之鸊鶙鸊鷿同鶙鷉同廣雅鸊鷉鶻鷉也本¶
此今廣雅鶻訛作鵲)¶
¶
　　守宮秦晉西夏謂之守宮或謂之蠦&KR2786;(盧纏兩音)或謂之蜥¶
易(南陽人又呼蝘蜓)其在澤中者謂之易蜴(音析)南楚謂之蛇醫¶
<pb:KR1j0006_WYG_008-8a>¶
或謂之蠑螈(榮元兩音)東齊海岱謂之螔䗔(似蜤易大而有鱗今所在通言¶
蛇醫耳斯侯兩音)北燕謂之祝蜒(音延)桂林之中守宮大者而能¶
鳴謂之蛤解(似蛇醫而短身有鱗采江東人呼爲蛤蚧音頜頷汝潁人直名爲蛤解音懈誤聲也¶
案詩小雅胡爲虺蜴毛傳蜴螈也考工記以胷鳴者鄭注云胷鳴榮原屬疏云此記本不同馬融以爲胃¶
鳴干寳本以爲骨鳴揚雄以爲蛇瞖或謂之榮原鄭語韋昭注云黿或爲蚖蚖蜥蜴也象龍爾雅蠑螈蜥¶
蜴蜥蜴蝘蜓蝘蜓守宮也疏引方言此條易作蜴謂之易蜴作謂之蜥蜴餘竝同漢書東方朔傳臣以爲¶
龍又無角謂之爲蛇又有足&KR0613;&KR0613;脈脈善緣壁是非守宮即蜥蜴顔師古注云守宮蟲名也術家云以器¶
養之食以丹砂滿七斤𢷬治萬杵以㸃女人體終身不滅若有房室之事則滅矣言可以防閑淫逸故謂¶
<pb:KR1j0006_WYG_008-8b>¶
之守宮也今俗呼爲辟宫辟亦禦扞之義耳揚雄方言云其在澤中者謂之蜥蜴故朔曰是非守宮即蜥¶
蜴也字書以蜴爲易之異體方言以蜴爲蜥之異體後卷十内脈蜴亦注云音析據漢書注及爾雅疏所¶
引易蜴二字亦倒當改作蜥易爲正説文云榮蚖蛇醫以注鳴者在壁曰蝘蜓在艸曰蜥易廣雅蛤解蠦¶
&KR2786;蜥蜴也蠑榮螈原蚖字異音義同注内蛤蚧音頜頜各本訛作蛤蚖音頭頷永樂大典本訛作音頭額¶
廣韻蛤頜同音其頜字注云頜頷頤㫄今據以訂正又直名爲蛤解音懈各本訛作直名爲蛤歠音解從¶
曹毅之本)¶
¶
　　宛野謂鼠爲□(宛新野今皆在南陽音錐)¶
¶
　　(案□亦作䶆玉篇云南陽呼鼠爲䶆)¶
¶
<pb:KR1j0006_WYG_008-9a>¶
　　鷄雛徐魯之閒謂之䨂子(子幽反徐今下邳僮縣東南大徐城是也)¶
¶
　　(案䨂字各本訛作秋侯二字廣雅䨂雛也曹憲音釋䨂子幽反與此注同玉篇廣韻竝云䨂雞雛今據以¶
訂正)¶
¶
¶
¶
¶
¶
<pb:KR1j0006_WYG_008-9b>¶
¶
¶
¶
¶
¶
¶
¶
¶
¶
　　輶軒使者絶代語釋别國方言八¶
¶
