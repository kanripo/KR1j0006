# -*- mode: mandoku-view; -*-
#+TITLE: 輶軒使者絕代語釋別國方言
#+DATE: 2016-04-12 14:30:30.595449
#+PROPERTY: ID KR1j0006
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 0
<pb:KR1j0006_WYG_000-1a>¶
　　欽定四庫全書　　　　經部十¶
¶
　　提要　　　　　　　　小學類一(訓詁之屬)¶
¶
　　方言十三卷¶
¶
　　(臣)等謹案方言十三卷舊本題漢揚雄撰晉¶
郭璞注考晉書郭璞傳有注方言之文而漢¶
書揚雄傳備列所著之書不及方言一字藝¶
文志亦惟小學有雄訓纂一篇儒家有雄所¶
序三十八篇注云太元十九法言十三樂四¶
<pb:KR1j0006_WYG_000-1b>¶
箴二雜賦有雄賦十二篇皆無方言東漢一¶
百九十年中亦無稱雄作方言者至漢末應¶
劭風俗通義序始稱周秦常以嵗八月遣輶¶
軒之使求異代方言還奏籍之蔵扵祕室及¶
嬴氏之亡遺棄脱漏無見之者蜀人嚴君平¶
有千餘言林閭翁孺才有梗概之法揚雄好¶
之天下孝亷衛卒交㑹周章質問以次注續¶
二十七年爾乃治正凡九千字又劭注漢書¶
<pb:KR1j0006_WYG_000-2a>¶
亦引揚雄方言一條是稱雄作方言寔自劭¶
始魏晉以後諸儒轉相沿述皆無異詞惟宋¶
洪邁容齋随筆始考證漢書斷非雄作然邁¶
所摘劉歆與雄往返書中既稱在成帝時不¶
應稱孝成皇帝一條及東漢明帝始諱莊不¶
應西漢之末即稱莊遵為嚴君平一條則未¶
深中其要領考書首成帝時云云乃後人題¶
下標注之文傳寫舛訛致與書連為一實非¶
<pb:KR1j0006_WYG_000-2b>¶
歆之本詞文義尚釐然可辨書中載楊莊之¶
名不作嚴字實未嘗預為明帝諱其嚴君平¶
字或後人傳寫追改亦未可知皆不足斷是¶
書之偽惟後漢許慎説文解字多引雄説而¶
其文皆不見扵方言又慎所注字義與今方¶
言相同者不一而足亦皆不標揚雄方言字¶
知當慎之時此書尚不名方言亦尚不以方¶
言為雄作故馬鄭諸儒未嘗稱述至東漢之¶
<pb:KR1j0006_WYG_000-3a>¶
末應劭始有是説魏孫炎注爾雅莫貈螳螂¶
蛑字晉杜預注左傳授師孑焉句始逓相徴¶
引沿及東晉郭璞遂注其書後儒皆稱揚雄¶
方言盖由扵是然劭序稱方言九千字而今¶
本乃一萬二千九百餘字則字數較原本幾¶
溢三千雄與劉歆徃返書皆稱方言十五卷¶
郭璞序亦稱三五之篇而隋志唐志乃並載¶
揚雄方言十三卷與今本同則卷數較原本¶
<pb:KR1j0006_WYG_000-3b>¶
闕其二均為牴牾不合考雄荅歆書稱語言¶
或交錯相反方復論思詳悉集之如可寛假¶
廷期必不敢有愛云云疑雄本有此未成之¶
書歆借觀而未得故七畧不載漢志亦不著¶
錄後或侯芭之流收其殘稿私相傳述閲時¶
既久不免扵輾轉附益如徐鉉之増説文故¶
字多扵前厥後傳其學者以漢志無方言之¶
名恐滋疑竇而小學家有别字十三篇不著¶
<pb:KR1j0006_WYG_000-4a>¶
撰人名氏可以假借影附證其實出扵雄遂¶
併為十三卷以就其數故卷減於昔歟反復¶
推求其真偽皆無顯據姑從舊本仍題雄名¶
亦疑以傳疑之義也雄及劉歆二書據李善¶
文選注引懸諸日月不刋之書句已稱方言¶
則自隋唐以来原附卷末今亦仍之其書世¶
有刋本然文字古奥訓義深隠校讐者猝不¶
易詳故斷爛訛脱幾不可讀錢曽讀書敏求¶
<pb:KR1j0006_WYG_000-4b>¶
記嘗據宋槧駁正其悞然曽家宋槧今亦不¶
傳惟永樂大典所收猶為完善檢其中秦有㯃¶
娥之臺一條與錢曽所舉相符知即從宋本¶
錄入今取與近本相較始知明人妄行改竄¶
顛倒錯落全失其初不止錢曽所舉之一處¶
是書雖存而實亡不可不亟為釐正謹參互¶
考訂凡改正二百八十一字刪衍文十七字¶
補脱文二十七字神明煥然頓還舊觀併逐¶
<pb:KR1j0006_WYG_000-5a>¶
條援引諸書一一疏通證明具列案語如左¶
庶小學訓詁之傳尚可以具見崖畧併以糾¶
坊刻之謬俾無迷悞後來舊本題曰輶軒使¶
者絶代語釋别國方言其文冗贅故諸家援¶
引及史志著錄皆省文謂之方言舊唐書經¶
籍志則謂之别國方言實即一書又容齋随¶
筆稱此書為輶軒使者絶域語釋别國方言¶
以代為域其文獨異然諸本並作絶代書中¶
<pb:KR1j0006_WYG_000-5b>¶
所載亦無絶域重譯之語洪邁所云盖偶然¶
誤記今不取其説焉乾隆四十二年五月恭¶
校上¶
¶
　　總纂官(臣)紀昀(臣)陸錫熊(臣)孫士毅¶
¶
　　總　校　官(臣)陸　費　墀¶
¶
¶
¶
¶
<pb:KR1j0006_WYG_000-6a>¶
　　郭璞方言注自序¶
¶
　　盖聞方言之作出乎輶軒之使所以巡遊萬國采覽異¶
言車軌之所交人迹之所蹈靡不畢載以為奏籍周秦¶
之季其業隳廢莫有存者暨乎揚生沈淡其志厯載構¶
綴乃就斯文是以三五之篇著而獨鑒之功顯故可不¶
出户庭而坐照四表不勞疇咨而物来能名考九服之¶
逸言摽六代之絶語類離詞之指韻明乖途而同致辨¶
章風謡而區分曲通萬殊而不雜眞洽見之竒書不刋¶
<pb:KR1j0006_WYG_000-6b>¶
之碩記也余少玩雅訓㫄味方言復為之解觸事廣之¶
演其未及摘其謬漏庶以燕石之瑜補琬琰之瑕俾後¶
之贍渉者可以廣寤多聞爾¶
¶
¶
¶
¶
¶
¶
