# -*- mode: mandoku-view; -*-
#+TITLE: 輶軒使者絕代語釋別國方言
#+DATE: 2016-04-12 14:30:30.433998
#+PROPERTY: ID KR1j0006
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 11
<pb:KR1j0006_WYG_011-1a>¶
　　欽定四庫全書¶
¶
　　輶軒使者絕代語釋别國方言十一¶
¶
　　漢　揚雄　撰¶
¶
　　晉　郭璞　注¶
¶
　　蛥蚗(蛥音折蚗于列反一音玦)齊謂之螇螰(奚鹿二音)楚謂之蟪蛄(莊子曰蟪¶
蛄不知春秋也)或謂之蛉蛄(音零)秦謂之蛥蚗自關而東謂之虭¶
蟧(貂料二音)或謂之蝭蟧(蝭音啼)或謂之蜓蚞(廷木二音)西楚與秦¶
通名也(江東人呼嘄蟧)¶
¶
<pb:KR1j0006_WYG_011-1b>¶
　　(案夏小正七月寒蟬鳴蟬也者蝭&KR2557;也&KR2557;即蟧爾雅蜓蚞螇螰郭璞注云即蝭蟧也一名蟪蛄齊人呼螇¶
螰疏全引方言此條文竝同蟪亦通用惠莊子逍遥遊篇釋文司馬云惠蛄寒蟬也一名蝭蟧崔云蛁蟧¶
也或曰山蟬秋鳴者不及春春鳴者不及秋楚辭招隱士篇蟪蛄鳴兮啾啾洪興祖補注引方言蛥蚗齊¶
謂之螇螰楚謂之蟪蛄廣雅蛥蚗蚻也蟪蛄蛉蛄&KR2324;蟧蛁蟟也&KR2324;即蝭蟟即蟧以蛥蚗爲蚻與方言異注¶
内料字曹毅之本作聊)¶
¶
　　蟬楚謂之蜩(音調)宋衛之閒謂之螗蜩(今胡蟬也似蟬而小鳴聲清亮江南¶
呼螗蛦)陳鄭之閒謂之蜋蜩(蜋音良)秦晉之閒謂之蟬海岱¶
之閒謂之䗁(齊人呼爲巨䗁音技)其大者謂之蟧或謂之蝒馬(按爾¶
<pb:KR1j0006_WYG_011-2a>¶
雅蝒者馬蜩非别名蝒馬也此方言誤耳)其小者謂之麥蚻(如蟬而小青色今關西呼麥蠽¶
音癰□之□)有文者謂之蜻蜻(即蚻也爾雅云耳)其雌蜻謂之□(祖一¶
反)大而黑者謂之䗃(音棧)黑而赤者謂之蜺(雲霓)¶
¶
　　(案夏小正四月鳴札札者寧縣也五月良蜩鳴良蜩也者五彩具匽之興五日翕望乃伏望也者月之望¶
也五日也者十五日也唐蜩鳴唐蜩者匽也郭璞注爾雅引夏小正札作蚻寧縣作虎縣良作蜋匽作蝘¶
唐作螗詩小雅鳴蜩嘒嘒毛傳蜩蟬也豳風五月鳴蜩毛傳蜩螗也疏引方言楚謂蟬爲蜩宋衛謂之螗¶
蜩陳鄭謂之蜋蜩秦晉謂之蟬大雅如蜩如螗毛傳蜩蟬也螗蝘也衛風螓首蛾睂鄭箋云螓謂蜻蜻也¶
月令孟秋之月寒蟬鳴鄭注云寒蟬寒蜩謂蜺也考工記以㫄鳴者鄭注云㫄鳴蜩蜺類爾雅蜩蜋蜩螗¶
<pb:KR1j0006_WYG_011-2b>¶
蜩蚻蜻蜻蝒馬蜩蜺寒蜩舍人注云皆蟬也方語不同三輔以西爲蜩梁宋以東謂蜩爲蝘楚地謂之蟪¶
蛄孫炎注引方言有文者謂之螓郭璞注所引同郭注馬蜩云蜩中最大者爲馬蜩注寒蜩云寒螿也似¶
蟬而小青色疏引方言此條文竝同王褒洞簫賦秋蜩不食李善注引方言楚謂蟬爲蜩廣雅䗁蟬也□¶
各本訛作疋曹毅之本訛作□今訂正注内雲霓當作音雲霓之霓)¶
¶
　　蜩蟧謂之&KR2782;蜩(江東呼爲&KR2782;蠽也)¶
¶
　　(案爾雅蠽茅蜩郭璞注云江東呼爲茅截似蟬而小青色茅&KR0914;即&KR2782;蠽)¶
¶
　　&KR2258;謂之寒蜩寒蜩瘖蜩也(按爾雅以蜺爲寒蜩月令亦曰寒蜩鳴知寒蜩非瘖者也¶
此諸蜩名通出爾雅而多駮雜未可詳據也寒蜩螿也似小蟬而色青&KR2258;音應)¶
¶
<pb:KR1j0006_WYG_011-3a>¶
　　(案廣雅閽蜩&KR2258;也本此閽瘖通用)¶
¶
　　蛄詣謂之杜蛒(音格)螻螲(音窒塞)謂之螻蛄或謂之蟓蛉(象鈴¶
二音)南楚謂之杜狗或謂之&KR5257;螻¶
¶
　　(案夏小正三月&KR1386;則鳴&KR1386;天螻也王褒洞簫賦螻蟻蝘蜓李善注引方言南楚謂螻蛄爲&KR5257;螻枚乘七發¶
蚑蟜螻蟻聞之注引方言南楚或謂蛄爲螻此所引脫誤爾雅&KR1386;天螻郭璞注云螻蛄也又蝚¶
蛖螻注云蛖螻螻蛄類疏全引方言此條詣訛作者餘竝同蛄亦作姑廣雅蟓蛉&KR5257;螻螻蛄也本此)¶
¶
　　蜻蛚(即趜織也精列二音)楚謂之蟋蟀或謂之蛬(梁國呼蛬音鞏)南楚之¶
閒謂之蚟孫(孫一作絲)¶
¶
<pb:KR1j0006_WYG_011-3b>¶
　　(案考工記以注鳴者鄭注云注鳴精列屬精列即蜻蛚疏全引方言此條蚟作王餘竝同詩唐風蟋蟀在¶
堂毛傳蟋蟀蛬也淮南鴻烈時則篇蟋蟀居與高誘注云蟋蟀蜻蛚促織也廣雅蛬趗織蚟孫蜻蛚也□¶
促同)¶
¶
　　螳螂謂之髦(有斧蟲也江東呼爲石蜋又名齕䏵)或謂之虰(按爾雅云螳蜋蛑虰義自¶
應下屬方言依此說失其指也)或謂之蝆蝆¶
¶
　　(案螂亦作蜋月令仲夏之月螳蜋生鄭注云螳蜋螵蛸母也歐陽詢藝文類聚王瓚問曰爾雅云莫貉螳¶
蜋同類物也今沛魯以南謂之蟷蠰三河之域謂之螳蜋燕□之際謂之食䏵齊濟以東謂之馬敫然名¶
其子則同云螵蛸是以注云螳蜋螵蛸母也此所引葢鄭志文唐時猶存而孔穎達正義於月令引方言¶
<pb:KR1j0006_WYG_011-4a>¶
云潭魯以南謂之蟷蠰三河之域謂之螳蜋燕□之際謂之食厖齊杞以東謂之馬穀然名其子同云螵¶
蛸也所引亦即鄭志當是不知者妄改爲方言爾雅疏又襲其誤後人遂疑今本方言脫此數語非也潭¶
即沛之訛厖䏵聲義同食䏵猶齕䏵也馬榖爾雅疏作馬谷淮南鴻烈時則篇高誘注云螳蜋世謂之天¶
馬一名齕䏵兖豫謂之巨斧也爾雅不過蟷蠰其子蜱□莫貈螳蜋蛑郭璞注云螳蜋有斧蟲江東呼爲¶
石蜋孫叔然以方言說此義亦不了疏全引方言此條蝆作芊餘竝同蛑髦一聲之轉廣雅芊芊齕䏵螳¶
蜋也)¶
¶
　　姑䗐謂之强蝆(米中小黑甲蟲也江東謂之&KR2501;音加建平人呼蝆子音芊芊即姓也¶
案爾雅蛄䗐强蝆郭注云今米榖中蠹小黑蟲是也建平人呼爲蝆子疏引方言此條及注米中作今米¶
<pb:KR1j0006_WYG_011-4b>¶
穀中甲作蠹芊即姓也作楚姓芊餘竝同)¶
¶
　　蟒(即蝗也莫鯁反)宋魏之閒謂之&KR3823;(音貸)南楚之外謂之蟅蟒(蟅音¶
近詐亦呼吒咟)或謂之蟒或謂之&KR3821;(音滕)¶
¶
　　(案詩小雅去其螟螣毛傳食葉曰螣釋文云螣字亦作&KR2048;徒得反月令仲夏之月百螣時起鄭注云螣蝗¶
之屬言百者明衆類竝爲害爾雅食葉&KR2048;釋文云&KR2048;字又作□又作&KR3823;同徒得反說文引詩作去其螟蟘¶
是&KR3823;&KR3821;字異音義同廣雅蟅蟒&KR3823;也本此而有&KR3823;則無&KR3821;此類不宜别立名及强讀異音正文或謂之&KR3821;¶
&KR3821;即&KR3823;耳注文音滕則是螟&KR3821;之&KR3821;與&KR3821;蛇之&KR3821;同一音矣未詳)¶
¶
　　蜻蛉謂之蝍蛉(六足四翼蟲也音靈江東名爲狐黎淮南人呼䗧&KR2212;䗧音康&KR2212;音伊¶
<pb:KR1j0006_WYG_011-5a>¶
案爾雅虰蛵負勞郭璞注云或曰即蜻蛉也江東呼狐棃所未聞棃黎同疏引方言此條文竝同廣雅蜻¶
蛉蝍蛉倉螘也)¶
¶
　　舂黍謂之&KR3137;蝑(&KR3137;音藂蝑音墻沮反又名蚣&KR3137;江東呼虴蜢)¶
¶
　　(案詩周南螽斯羽毛傳螽斯蚣蝑也釋文云蚣字林作蜙郭璞先工反蝑粟居反郭璞才與反揚雄許愼¶
皆云舂黍郭璞注方言云江東呼爲虴蜢虴竹白反蜢音猛豳風五月斯螽動股毛傳斯螽蚣蝑也考工¶
記以股鳴者鄭注云股鳴蚣蝑動股屬爾雅蜤螽蜙蝑郭璞注云蜙䗥也俗呼舂黍釋文云蜤本又作蟴¶
詩作斯注内墻各本訛作壊蜢訛作蛨今據詩釋文訂正)¶
¶
　　蠀&KR2104;謂之蚇蠖(即踧二音蠖烏郭反又呼步屈)¶
¶
<pb:KR1j0006_WYG_011-5b>¶
　　(案蚇古通用尺易繫辭尺蠖之屈以求信也爾雅蠖尺蠖郭璞注云今蝍&KR2104;疏引方言此條文竝同潘尼¶
贈侍御史王元貺詩蠖屈固小徃李善注云郭璞方言注曰尺蠖又呼爲步屈也廣雅尺蠖蠀&KR2104;也本此¶
說文云尺蠖屈申蟲也考工記麋筋㡿蠖灂鄭注云㡿蠖屈蟲也㡿蠖即尺蠖太平御覽引郭注云尺蠖¶
有呼步屈其色青而細小或在草木葉上今蜾蠃所負爲子者有即又之訛今方言各本無其色以下二¶
十字或屬脱文)¶
¶
　　蠭燕□之閒謂之蠓螉(蒙翁二音)其小者謂之蠮螉(小細腰蠭也音¶
鯁噎)或謂之蚴蛻(幽悅二音)其大而蜜謂之壺蠭(今黑蠭穿竹木作孔亦有¶
蜜者或呼笛師)¶
¶
<pb:KR1j0006_WYG_011-6a>¶
　　(案詩小雅螟蛉有子蜾蠃負之毛傳螟蛉桑蟲也蜾蠃蒲盧也鄭箋云蒲盧取桑蟲之子去煦嫗養之以¶
成其子中庸夫政也者蒲盧也鄭注云蒲盧蜾蠃謂土蜂也蜂蠭同爾雅果蠃蒲盧郭璞注云即細腰蠭¶
也俗呼爲&KR1889;螉果蜾同疏引方言此條文竝同廣雅蚴蛻土蜂&KR1889;螉也本此)¶
¶
　　蠅東齊謂之羊(此亦語轉耳今江東人呼羊聲如蠅凡此之類皆不宜别立名也)陳楚¶
之閒謂之蠅自關而西秦晉之閒謂之羊¶
¶
　　(案蠅羊一聲之轉羊可呼蠅蠅亦可呼爲羊方音既異遂成兩名書中皆此類注以爲不宜别立名非也)¶
¶
　　蚍蜉(□浮二音亦呼蟞蜉)齊魯之閒謂之蚼蟓(駒養二音)西南梁益之¶
閒謂之𤣥蚼(法言云𤣥駒之步是)燕謂之蛾蛘(蟻養二音建平人呼蚳音侈)其¶
<pb:KR1j0006_WYG_011-6b>¶
場謂之坻(直尸反)或謂之垤(亦言冢也)¶
¶
　　(案夏小正十有二月𤣥駒賁𤣥駒也者螘也賁者何也&KR0709;於地中也禮記檀弓篇蟻結於四隅鄭注云蟻¶
蚍蜉也殷之蟻結似今蛇文畫學記蛾子時術之注云蛾蚍蜉也蚍蜉之子㣲蟲耳時術蚍蜉之所爲其¶
功乃復成大垤釋文云蛾魚□反本或作蟻爾雅蚍蜉大螘小者螘其子蚳郭璞注云齊人呼螘爲蛘蚳¶
螘卵也釋文云螘魚綺反本亦作蛾俗作蟻字音同又引字林云北燕人謂蚍蜉曰蟻蛘疏全引方言此¶
條蟓訛作蠓餘竝同廣雅蛾蛘𤣥蚼蚼蟓蟞蜉螘也曹憲音釋蟞匹結反夏小正二月抵蚳抵猶推也蚳¶
螘卵也爲祭醢也魯語蟲舍蚳蝝韋昭注云蚳螘子可以爲醢坻已見前卷六内垤已見前卷十内)¶
¶
　　蠀螬謂之蟦(翡翠)自關而東謂之蝤蠀(酋餈兩音)或謂之卷蠾¶
<pb:KR1j0006_WYG_011-7a>¶
(書卷)或謂之蝖&KR1386;(亦呼當齊或呼地蠶或呼蟦蝖喧斛兩音)梁益之閒謂之蛒¶
(音格)或謂之蝎或謂之蛭蛒(蛭音質)秦晉之閒謂之蠹或謂¶
之天螻(按爾雅云&KR1386;天螻謂螻蛄耳而方言以爲蝎未詳其義也)四方異語而通者¶
也¶
¶
　　(案蠀又作蠐詩衛風領如蝤蠐毛傳蝤蠐蝎也爾雅蟦蠐螬郭璞注云在糞土中又蝤蠐蝎注云在木中¶
今雖通名爲蝎所在異又蝎蛣&KR1298;注云木中蠹蟲又蝎桑蠹注云即蛣&KR1298;孫炎注云蠐螬謂之蟦關東謂¶
之蝤蠐粱益之閒謂之蝎廣雅蛭蛒䖭蠾地蠶蠹蟦蠀螬也注内翡翠書卷當作音翡翠之翡音書卷之¶
卷各本訛作翡翠反今訂正地蠶永樂大典本訛作肥蛬今據廣雅證之從諸刻爲正)¶
¶
<pb:KR1j0006_WYG_011-7b>¶
　　蚰蜒(由延二音)自關而東謂之螾&KR2259;(螾音引)或謂之入耳或謂¶
之䗅&KR2785;(音麗)□魏之閒或謂蚨虶(扶于二音)北燕謂之䖡蚭(䖡奴¶
六反蚭音尼江東又呼蛩音鞏)¶
¶
　　(案爾雅螾&KR2602;入耳郭璞注云蚰蜒釋文云&KR2602;本又作&KR2259;方言宋魏之閒蚰蜒謂之入耳所引有脱誤又引¶
字林云北燕人謂蚰蜒爲䖡蚭疏全引方言此條文竝同廣雅䗅&KR2785;䖡蚭蚨虶蚰蜒也本此)¶
¶
　　䵹鼄(知株二音)鼄蝥也(音無)自關而西秦晉之閒謂之鼄蝥(今江¶
東呼蝃蝥音掇)自關而東□魏之郊謂之鼅鼄或謂之蠾蝓(燭臾¶
二音)蠾蝓者侏儒語之轉也北燕朝鮮洌水之閒謂之蝳¶
<pb:KR1j0006_WYG_011-8a>¶
蜍(齊人又呼社公亦言罔工音毒餘)¶
¶
　　(案爾雅次□䵹鼄䵹鼄鼄蝥郭注云今江東呼蝃蝥疏全引方言此條及注罔作網餘竝同廣雅蛛蝥罔¶
工蠾□蝳蜍也□蝓同次□說文作蠿蟊云作罔蛛蟊也注内罔工各本訛作周公今據廣雅及爾雅疏¶
所引訂正廣韻引方言鼅鼄自關而東□魏之郊或謂之蠾蝓鼅即鼅之省)¶
¶
　　蜉䖻(浮由二音)秦晉之閒謂之蟝&KR3479;(似天牛而小有甲角出糞土中朝生夕死¶
案蜉䖻亦作浮游䖻又作蝣蜾&KR3479;亦作渠略夏小正五月浮游有殷殷衆也浮游殷之時也浮游者渠略¶
也朝生而莫死詩曹風蜉蝣之羽毛傳蜉蝣渠略也朝生夕死荀子大略篇不飲不食者蜉蝣也爾雅蜉¶
蝣梁略舍人注云南陽以東曰蜉蝣梁宋之閒曰渠略郭璞注云似蛣蜣身狹而長有角黄黒色叢生糞¶
<pb:KR1j0006_WYG_011-8b>¶
土中朝生莫死豬好啖之)¶
¶
　　馬蚿(音弦)北燕謂之蛆蟝(蝍蛆)其大者謂之馬蚰(音逐今關西云¶
案廣雅蛆渠馬&KR2209;馬蚿也莊子秋水篇夔憐蚿釋文司馬云馬蚿蟲也夔一足蚿多足廣韻馬蚿蟲一名¶
百足注内蝍蛆當作音蝍蛆之蛆)¶
¶
¶
¶
　　輶軒使者絶代語釋别國方言十一¶
¶
