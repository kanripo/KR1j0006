# -*- mode: mandoku-view; -*-
#+TITLE: 輶軒使者絕代語釋別國方言
#+DATE: 2016-04-12 14:30:30.324404
#+PROPERTY: ID KR1j0006
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 6
<pb:KR1j0006_WYG_006-1a>¶
　　欽定四庫全書¶
¶
　　輶軒使者絶代語釋别國方言六¶
¶
　　漢　揚雄　撰¶
¶
　　晉　郭璞　注¶
¶
　　聳(山頂反)奬欲也(皆强欲也)荆吳之閒曰聳晉□曰奬自闗而¶
西秦晉之閒相勸曰聳或曰奬中心不欲而由㫄人之¶
勸語亦曰聳凡相被飾亦曰奬¶
¶
　　(案楚語教之春秋而為之聳善而抑惡焉韋昭注云聳奬也揚雄長楊賦整輿竦戎李善注云方言自闗¶
<pb:KR1j0006_WYG_006-1b>¶
而西秦晉之閒相勸曰聳聳與竦古字通謝眺齊敬皇后哀䇿文末命是奬注引方言秦晉之閒相勸曰¶
奬盧諶贈劉琨詩飾奬駑猥注引方言凡相被飾亦曰奬説文作奬云嗾犬厲之也从犬將省聲今方言¶
各本皆作□訛舛不成字欲當作譽注内同下文因義引伸聳奬皆為中心不欲而由㫄人之勸語則欲¶
字訛舛甚明廣雅奬譽也玉篇廣韻奬皆訓譽葢本此譽欲聲近似而訛又山頂反各本反訛作也後卷¶
十三有聳字注云山頂反可證也字之誤聳从耳從聲不當入迥韻頂應是項之訛方音入講韻耳)¶
¶
　　聳䏁聾也半聾梁益之閒謂之䏁(言胎䏁煩憒也音宰)秦晉之閒¶
聽而不聰聞而不達謂之䏁生而聾陳楚江淮之閒謂¶
之聳(言無所聞常聳耳也)荆揚之閒及山之東西雙聾者謂之聳¶
<pb:KR1j0006_WYG_006-2a>¶
聾之甚者秦晉之閒謂之&KR2787;(五刮反言聉無所聞知也外傳聾聵司火音蒯聵)¶
吳楚之外郊凡無耳者亦謂之&KR2787;其言&KR2787;者若秦晉中¶
土謂&KR2330;耳者䎳也(五刮反)¶
¶
　　(案説文云益梁之州謂聾為䏁秦晉聽而不聞聞而不達謂之䏁生而聾曰聳吳楚之外凡無耳者謂之¶
&KR2787;言若斷耳為盟廣雅聳䏁&KR2787;聾也皆本此諸刻䎳訛作明惟永樂大典本仍作䎳下五刮反乃䎳字音¶
注説文䎳&KR2330;耳也即此所云秦晉中土謂&KR2330;耳者䎳也然則&KR2787;字下言若斷耳為盟句乃後人校説文妄¶
有所改玉篇引方言云䏁半聾也梁益之閒謂之䏁秦晉之閒聽而不聰聞而不違謂之䏁陳楚江淮荆¶
陽山之閒聾謂之聳廣韻引方言聾之甚者秦晉之閒謂之聧與説文互有訛脫注内言聉無所聞知也¶
<pb:KR1j0006_WYG_006-2b>¶
諸刻脫聉字及下句司火二字惟永樂大典本有之説文云聉無知意也)¶
¶
　　陂(偏頗)傜(逍遥)衺也陳楚荆揚曰陂自山而西凡物細大不¶
純者謂之傜(言俄傜也)¶
¶
　　(案樂記商亂則陂鄭注云陂傾也傜亦作㑾説文云自闗以西物大小不同謂之㑾廣雅陂傾俄衺也注¶
内偏頗逍遥當作音偏頗之頗音逍遥之遥)¶
¶
　　由迪正也東齊青徐之閒相正謂之由迪¶
¶
　　(案玉篇云青州之閒相正謂之迪也即本此而有脱誤)¶
¶
　　㥏(音腆)恧(人力反又女六反)慙也荆揚青徐之閒曰㥏若梁益秦¶
<pb:KR1j0006_WYG_006-3a>¶
晉之閒言心内慙矣山之東西自愧曰恧(小爾雅曰心愧為恧)□¶
魏之閒謂之䀣(音密亦祕)¶
¶
　　(案左思魏都賦㥏墨而謝劉逵注引方言㥏慙也荆揚之閒曰㥏陸厥奉荅内兄希叔詩相如恧温麗李¶
善注引方言恧慙也説文云青徐謂慙曰㥏䀣各訛作䎵今改正爾雅釋言愧慙也釋文全引方言此條¶
㥏訛作倎䀣亦訛作䎵餘竝同廣雅㥏䀣恧慙也義本此)¶
¶
　　弿(音蹇)展難也齊晉曰弿山之東西凡難貌曰展荆吳之¶
人相難謂之展若秦晉之言相憚矣齊魯曰燀(難而雄也昌羨¶
反)¶
¶
<pb:KR1j0006_WYG_006-3b>¶
　　(案弿即蹇易蹇卦彖傳蹇難也説文憚忌難也一曰難也廣雅蹇展憚難也義本此)¶
¶
　　胥由輔也(胥相也由正皆謂輔持也)吳越曰胥燕之北鄙曰由¶
(案廣雅由胥輔助也義本此)¶
¶
　　蛩㤨(鞏恭兩音)戰慄也荆吳曰蛩㤨蛩㤨又恐也¶
¶
　　(案説文㤨戰慄也廣雅蛩㤨懼也本此玉篇㤨恐也)¶
¶
　　錪(吐本反)錘(直腄反)重也東齊之閒曰錪宋魯曰錘¶
¶
　　(案廣雅錘錪重也義本此)¶
¶
　　鋡(音含)龕受也(今云龕囊依此名也)齊楚曰鋡揚□曰龕受盛也猶¶
<pb:KR1j0006_WYG_006-4a>¶
秦晉言容盛也¶
¶
　　(案玉篇鋡受也龕受也盛也廣雅鋡龕受盛也義皆本此)¶
¶
　　矔(慣習)眮(侹侗)轉目也梁益之閒瞋目曰矔轉目顧視亦曰¶
矔吳楚曰眮¶
¶
　　(案説文云矔目多精也益州謂瞋目曰矔吳楚謂瞋目顧視曰眮注内慣習侹侗當作音慣習之慣音侹¶
侗之侗)¶
¶
　　逴(勑略反)騷(先牢反)□蹇也(跛者行&KR1974;踔也)吳楚偏蹇曰騷齊楚晉¶
曰逴(行略逴也)¶
¶
<pb:KR1j0006_WYG_006-4b>¶
　　(案説文蹇跛也逴蹇也廣雅逴騷□蹇也義本此玉篇云&KR1974;踔跛者行)¶
¶
　　&KR2329;(音斯)嗌(惡介反)噎也(皆謂咽痛也音翳)楚曰&KR2329;秦晉或曰嗌又曰¶
噎¶
¶
　　(案説文云嗌咽也噎飯窒也&KR2329;亦作嘶玉篇云嘶噎也)¶
¶
　　怠阤(音蟲豸)壞也(謂壞落也)¶
¶
　　(案張衡西京賦程功致巧期不阤陊李善注引方言阤壞也廣雅阤殆壞也殆怠古通用注内音蟲豸三¶
字各本作音虫豸未曉五字虫即蟲之省未曉二字葢閲是書者所記以虫豸不可曉耳虫許偉反與蟲¶
異故也不當雜入注文今刪)¶
¶
<pb:KR1j0006_WYG_006-5a>¶
　　㘿(音涅)墊(丁念反)下也凡柱而下曰㘿屋而下曰墊¶
¶
　　(案説文涅从水从土日聲㘿葢从土涅省聲此字後人所作應直用涅墊亦作㝪廣雅㘿墊下也義本此)¶
¶
　　伆(音刎)邈離也(謂乖離也)楚謂之□或謂之逺吳越曰伆(案伆亦作□廣雅邈□離□逺也)¶
¶
　　顚頂上也¶
¶
　　(案爾雅釋言顚頂也顚與頂一聲之轉廣雅顚頂上也義本此)¶
¶
　　誣䛳与也(䛳於劍反)吳□曰誣荆齊曰䛳与猶秦晉言阿与¶
(相阿与者所以致誣䛳)¶
¶
<pb:KR1j0006_WYG_006-5b>¶
　　(案廣雅貸誣䛳授施遺予也後卷十内或謂之䛳注云言誣䛳也合之此注皆以誣䛳連稱據正文䛳与¶
猶阿与䛳阿乃一聲之轉与讀若譽説文誣加也集韻䛳&KR0618;也凡無實而虗加皆為誣表記受禄不誣鄭¶
注云不信曰誣此正阿与之義郭璞言相阿与者所以致誣䛳又轉一義矣)¶
¶
　　掩&KR2526;取也自闗而東曰掩自闗而西曰&KR2526;或曰抯(柤棃¶
案掩説文作揜云自闗以東謂取曰揜司馬相如子虗賦揜翡翠上林賦揜焦朋李善注皆引方言揜取¶
也漢書貨殖傳又況掘冢博掩犯姦成富顔師古注云掩謂掩襲取人物者也抯各本訛作狙永樂大典¶
本下有但伺也三字舛誤不可通後卷十内抯取也抯下注柤棃二字可證狙即抯之訛但伺也即柤棃¶
之訛柤棃當云音柤棃之柤廣雅&KR2526;抯掩取也義本此曹憲音釋抯音莊加子冶兩反)¶
¶
<pb:KR1j0006_WYG_006-6a>¶
　　暥(烏拔反)䀩(音畧)視也東齊曰䁙吳揚曰䀩(今中國亦云目䀩也)凡以¶
目相戲曰䁙¶
¶
　　(案説文云䁙目相戲也廣韻引方言䀩視也廣雅䀩䁙視也本此注内目䀩諸刻脱䀩字永樂大典本有)¶
¶
　　遥廣逺也梁楚曰遥¶
¶
　　(案廣雅遥逺也□語廣運百里韋昭注云東西為廣南北為運葢廣亦以言逺)¶
¶
　　汩(于筆反)遥疾行也(汩汩急貌也)南楚之外曰汩或曰遥¶
(案廣雅汩疾也史記屈原列傳汩徂南土索𨼆引方言曰汩謂疾行也司馬相如上林賦汩乎混流蘇林¶
曰揚雄方言汩逕疾也逕字誤揚雄甘泉賦涌醴汩以生川李善注引方言汩疾也枚乘七發汩乘流而¶
<pb:KR1j0006_WYG_006-6b>¶
下降兮注引方言汩疾貌也即此條注文離騷汩余若將不及兮王逸注云汩去貌疾若水流也洪興祖¶
補注引方言云疾行也南楚之外曰汩爾雅釋水郭注汩漱沙壤釋文引方言云遥疾行也遥上應有汩¶
字遥亦作邎玉篇廣韻竝云邎疾行也)¶
¶
　　蹇妯□也(謂躁□也妯音迪)人不靜曰妯秦晉曰蹇齊宋曰妯¶
(案説文□煩也廣雅蹇妯躁煩□也詩小雅憂小且妯毛傳妯動也爾雅釋詁同釋文勑留反又音迪)¶
¶
　　絓(音乖)挈(口八反)□(古煢字)介特也楚曰□晉曰絓秦曰挈物¶
無耦曰特獸無耦曰介(傳曰逢澤有介麋)飛鳥曰雙鴈曰乘¶
(案廣雅絓挈□介特獨也義本此史記陳餘列傳獨介居河北集解引方言云介特也任昉天監三年䇿¶
<pb:KR1j0006_WYG_006-7a>¶
秀才文介在民上李善注引方言介特也春秋哀公十四年左傳疏引方言獸無耦曰介玉篇引方言訛¶
作㝏待也揚雄解嘲乘鴈集不為之多雙鳬飛不為之少李善注引方言飛鳥曰雙四鴈曰乘四字葢李¶
善所增)¶
¶
　　台既失也宋魯之閒曰台¶
¶
　　(案廣雅台既失也義本此台遺一聲之轉既葢如日食既之既)¶
¶
　　既隠據定也¶
¶
　　(案既取已然之義隠據也故又皆為定廣雅隠據定也義本此)¶
¶
　　稟浚敬也秦晉之閒曰稟齊曰浚呉楚之閒自敬曰稟¶
<pb:KR1j0006_WYG_006-7b>¶
(案稟廩古通用漢書循吏傳此廩廩庶幾德讓君子之遺風矣顔師古注云廩廩言有風采也亦作懍廣¶
雅懍浚敬也本此)¶
¶
　　悛(音銓)懌(音奕)改也自山而東或曰悛或曰懌(論語曰悦而不懌¶
案春秋襄公四年左傳羿猶不悛杜預注云悛改也廣雅悛懌改更也義本此)¶
¶
　　坻(水汦)坥(癰疽)場也(音傷)梁宋之閒蚍蜉䵓鼠之場謂之坻(䵓鼠¶
蚡鼠也)螾場謂之坥(螾蛐蟮也其糞名坥螾音引)¶
¶
　　(案䵓古犂字潘岳藉田賦坻場染屨李善注云方言坻場也蚍蜉犂鼠之場謂之坻場浮壤之名也音傷¶
爾雅鼢鼠郭注云地中行者疏云方言名犂鼠即此鼠也謂起地若耕因名云蚡鼢古通用玉篇引此條¶
<pb:KR1j0006_WYG_006-8a>¶
亦作犂餘竝同説文云益州部謂螾場曰坥廣雅坻場也注内水泜癰疽當作音水坻之泜音癰疽之疽¶
蛐諸刻訛作蟥)¶
¶
　　徥用行也(徥徥行貌度揩反)朝鮮洌水之閒或曰徥¶
¶
　　(案用亦由也故又為行廣雅徥由行也注内徥徥各本訛作徥皆今訂正説文云徥徥行貌)¶
¶
　　鋪頒索也東齊曰鋪頒猶秦晉言抖藪也(謂斗藪舉索物也鋪音敷¶
案藪亦作擻玉篇云抖擻起物也廣韻抖擻舉貌)¶
¶
　　參蠡(音麗)分也(謂分割也)齊曰參楚曰蠡秦晉曰離¶
¶
　　(案王粲登樓賦夜參半而不寐兮李善注引方言參分也廣雅參離分也蠡亦作攭荀子賦篇攭兮其相¶
<pb:KR1j0006_WYG_006-8b>¶
逐而反也楊倞注云攭與劙同攭兮分判貌玉篇云劙解也分割也)¶
¶
　　&KR2329;披散也東齊聲散曰&KR2329;器破曰披秦晉聲變曰&KR2329;器¶
破而不殊其音亦謂之&KR2329;器破而未離謂之璺(音問)南楚¶
之閒謂之&KR4101;(妨美反一音圮塞)¶
¶
　　(案説文云&KR2329;散聲春秋成公十八年左傳今將崇諸侯之姦而披其地杜預注云披猶分也昭公五年左¶
傳又披其邑注云披析也玉篇廣韻竝引方言秦晉器破而未離謂之璺廣韻引方言器破而未離南楚¶
之閒謂之&KR4101;廣雅&KR2329;披散也璺斯裂也&KR4101;又作□玉篇廣韻竝云器破也注内圮塞各本圮訛作把曹毅¶
之本不誤)¶
¶
<pb:KR1j0006_WYG_006-9a>¶
　　緡(音旻)緜施也秦曰緡趙曰緜吳□之閒脫衣相被謂之¶
緡緜(相覆及之名也)¶
¶
　　(案廣雅緡緜施也義本此)¶
¶
　　悀(音踊)偪(妨逼反)滿也凡以器盛而滿謂之悀(言涌出也)腹滿曰¶
偪(言勅偪也)¶
¶
　　(案偪亦作幅廣雅悀幅滿也義本此)¶
¶
　　徯醯(醢酢)冉䥥(冉音髯)危也東齊㨳物而危謂之徯醯(㨳居枝反)¶
偽物謂之冉䥥¶
¶
<pb:KR1j0006_WYG_006-9b>¶
　　(案廣雅徯醯冉鎌危也義本此䥥鎌同㨳各本訛作槣今訂正玉篇云㨳戴也)¶
¶
　　紕(音毗)繹(音亦)督雉理也秦晉之閒曰紕凡物曰督之(言正理也)¶
絲曰繹之(言解繹也)¶
¶
　　(案廣雅紕督雉理也本此詩鄘風何以紕之毛傳紕所以織組也總紕於此成文於彼說文繹抽絲也謝¶
惠連雪賦王乃尋繹吟翫傅毅舞賦繹精靈之所束李善注皆引方言繹理也周禮大祝禁督逆祀命者¶
鄭注云督正也爾雅釋詁董督正也)¶
¶
　　矤(古矧字)吕長也東齊曰矤宋魯曰吕¶
¶
　　(案廣雅矧吕長也義本此)¶
¶
<pb:KR1j0006_WYG_006-10a>¶
　　䠇膐力也東齊曰䠇(律䠇多力貌)宋魯曰膐膐田力也(謂耕墾也¶
案玉篇䠇足多力也膐亦通作旅詩小雅旅力方剛毛傳旅衆也失之膐田力也之膐當作墾後卷之二¶
内墾力也注云耕墾用力可證此條膐字之訛廣雅䠇膐墾力也義本此田諸刻訛作由從永樂大典本)¶
¶
　　瘱(瘞埋又翳)&KR2595;(瓜蔕)審也齊楚曰瘱秦晉曰&KR2595;¶
¶
　　(案&KR2595;亦作諦説文瘞靜也諦審也注内瘞埋瓜蔕當作音瘞埋之瘞音瓜蔕之蔕各本瘞埋訛作埋也今¶
訂正)¶
¶
　　&KR3134;(音翳)&KR2595;(亦音蔕)諟也(亦審諟互見其義耳音帝)吳□曰&KR3134;&KR2595;¶
¶
　　(案廣雅審&KR3134;&KR2595;諟也義本此説文&KR3134;理也)¶
¶
<pb:KR1j0006_WYG_006-10b>¶
　　揞(烏感反)揜錯(音酢)摩藏也荆楚曰揞吳揚曰揜周秦曰錯¶
陳之東鄙曰摩¶
¶
　　(案藏各本訛作滅今訂正廣雅揞揜錯摩藏也義本此説文揜覆也玉篇揞藏也廣韻揞手覆錯摩也摩¶
𨼆也皆於藏之義合)¶
¶
　　抾摸去也齊□之總語也抾摸猶言持去也¶
¶
　　(案荀子榮辱篇胠於沙而思水楊倞注云胠與袪同方言袪去也齊□之總語莊子有胠篋篇亦取去之¶
義此所引作衣㫄本書乃手㫄廣雅怯莫去也義即本方言而字又異古書流傳既久轉寫不一據抾摸¶
猶言持去一語二字皆手㫄為得袪胠假借通用怯字誤)¶
¶
<pb:KR1j0006_WYG_006-11a>¶
　　舒勃展也東齊之閒凡展物謂之舒勃¶
¶
　　(案廣雅舒勃展也義本此)¶
¶
　　摳揄旋也秦晉凡物樹稼早成熟謂之旋燕齊之閒謂¶
之摳揄¶
¶
　　(案廣韻旋疾也)¶
¶
　　□(岡鄧反)筳(湯丁反)竟也秦晉或曰□或曰竟楚曰筳¶
(案廣雅筳□竟也義本此班固荅賓戲□以年嵗李善注引方言□竟也字亦省作亘西都賦北彌明光¶
而亘長樂注云亘竟也亘與□古字通)¶
¶
<pb:KR1j0006_WYG_006-11b>¶
　　䌪(音剡)&KR3141;(音妾)續也秦晉續折謂之□繩索謂之&KR3141;¶
¶
　　(案玉篇䌪續也&KR3141;接續也廣雅䌪&KR3141;續也義本此曹憲音釋&KR3141;魚刧且葉兩反)¶
¶
　　擘(音檗)楚謂之紉(今亦以綫貫針為紉音刃)¶
¶
　　(案禮記内則篇衣裳綻裂紉箴請補綴離騷紉秋蘭以為佩洪興祖補注引方言續楚謂之紉續字當是¶
誤蒙上條)¶
¶
　　閻苦開也東齊開戸謂之閻苦楚謂之闓(亦開字也)¶
¶
　　(案廣雅閻苦開也本此今方言各本苦訛作笘若笘字不應郭璞曹憲皆不注其音苦開亦一聲之轉據¶
廣雅訂正)¶
¶
<pb:KR1j0006_WYG_006-12a>¶
　　杼柚作也東齊土作謂之杼木作謂之柚¶
¶
　　(案此葢釋詩小東大東杼柚其空之義言役作於周而至窮空也鄭箋云譚無他貨惟有麻絲耳今盡杼¶
柚不作也讀柚為軸義亦迂曲)¶
¶
　　厲印為也(爾雅曰俶厲作作亦為也)甌□曰印吳曰厲¶
¶
　　(案印各本訛作卬今訂正廣雅厲印為也義本此曹憲音釋印於信反爾雅厲作也郭注引穀梁傳始厲¶
樂矣疏全引方言此條印亦訛作卬餘竝同)¶
¶
　　戲憚怒也齊曰戲楚曰憚¶
¶
　　(案廣雅戲憚怒也義本此詩大雅逢天僤怒毛傳僤厚也僤即憚釋為怒僤怒超逺䖍劉連文皆二字義¶
<pb:KR1j0006_WYG_006-12b>¶
同)¶
¶
　　爰喛恚也(謂悲恚也)楚曰爰秦晉曰喛皆不欲譍而强畣之¶
意也¶
¶
　　(案廣雅爰喛愁也曹憲音釋云喛呼館虎元二反虎元據玉篇當作虗元)¶
¶
　　□艾長老也東齊魯衞之閒凡尊老謂之□或謂之艾¶
(禮記曰五十曰艾)周晉秦隴謂之公或謂之翁南楚謂之父或¶
謂之父老南楚&KR1260;洭之閒(&KR0842;匡兩音洭水在桂陽)母謂之媓謂婦¶
妣曰母姼(音多)稱婦考曰父姼(古者通以考妣為生存之稱)¶
¶
<pb:KR1j0006_WYG_006-13a>¶
　　(案□本作叜説文云老也俗通作叟孟子王曰叟□岐注云叟長老之稱也猶父也史記馮唐列傳文帝¶
輦過問唐曰父老何自為郎後又曰父知之乎廣韻引方言南楚人謂婦妣曰母姼廣雅□艾長老也翁¶
叜父也媓母也妻之父謂之父姼妻之母謂之母姼皆本此)¶
¶
　　巍嶢崝嶮高也(嶕嶢崝嶸皆高峻之貌也)¶
¶
　　(案崝亦作崢張衡思𤣥賦蹈玉階之嶢崢李善注引方言嶢崢高貌也張協七命爾乃嶢榭迎風注引方¶
言嶢高也班固西都賦金石崢嶸又七命陟崢嶸注竝引方言注崢嶸高峻也廣雅嶕嶢高也注内各本¶
脱皆字曹毅之本有)¶
¶
　　猒塞安也(物足則定)¶
¶
<pb:KR1j0006_WYG_006-13b>¶
　　(案陸機辯亡論洪規逺畧固不厭夫區區者也李善注云方言厭安也於豓反猒厭古通用亦作懕說文¶
云安也爾雅釋訓懕懕安也廣雅懕㥶安也義本此曹憲音釋懕一占反)¶
¶
　　㥄(音夌)&KR2359;(亡主反)憐也¶
¶
　　(案㥄已見前卷一内説文云&KR2359;撫也讀若侮廣雅㥄&KR2359;哀也義本此)¶
¶
　　掩翳薆也(謂蔽薆也詩曰薆而不見音愛)¶
¶
　　(案月令處必掩身鄭注云掩猶𨼆翳也左思詠史詩歸來翳負郭李善注引方言翳薆也并注爾雅釋木¶
蔽者翳郭注云樹䕃翳覆地者釋言薆𨼆也注云謂𨼆蔽離騷衆薆然而蔽之洪興補注引方言此條注¶
文訛作謂薆蔽也薆亦通用僾説文云仿佛也引詩僾而不見今毛詩作愛古字假借通用薆而猶𨼆然¶
<pb:KR1j0006_WYG_006-14a>¶
而如若然一聲之轉)¶
¶
　　佚婸(趺唐兩音)婬也¶
¶
　　(案佚亦通劮廣雅劮婸婬也本此曹憲音釋劮音逸婸大朗反説文婬私逸也廣韻婸與蕩同音云淫戲¶
貌又泆與趺同音云泆蕩佚與泆逸古皆通用婸與蕩通用婬與淫通用佚從此注音跌婸從曹憲大朗¶
反佚婸二字乃雙聲即泆蕩也又跌踼廣雅云行失正踼音宕唐與蕩宕雖有平上去之異本屬一聲輕¶
重若佚音逸則佚婸不連讀亦皆淫逸之義各本婸訛作惕婬訛作緩今據廣雅訂正)¶
¶
¶
<pb:KR1j0006_WYG_006-14b>¶
¶
¶
¶
¶
¶
¶
¶
¶
¶
　　輶軒使者絶代語釋别國方言六¶
¶
