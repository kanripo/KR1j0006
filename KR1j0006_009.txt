# -*- mode: mandoku-view; -*-
#+TITLE: 輶軒使者絕代語釋別國方言
#+DATE: 2016-04-12 14:30:30.392766
#+PROPERTY: ID KR1j0006
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 9
<pb:KR1j0006_WYG_009-1a>¶
　　欽定四庫全書¶
¶
　　輶軒使者絶代語釋别國方言九¶
¶
　　漢　揚雄　撰¶
¶
　　晉　郭璞　注¶
¶
　　戟楚謂之□(取名於鉤釨也)凡戟而無刃秦晉之閒¶
謂之□或謂之鏔(音寅)呉揚之閒謂之戈東齊秦晉之閒謂其大者¶
曰鏝胡(泥鏝)其曲者謂之鉤□鏝胡(即今雞鳴鉤釨戟也)¶
¶
　　(案春秋莊公四年左傳楚武王荆尸授師孑焉杜預注云揚雄方言孑者戟也疏引方言戟謂之孑又引¶
<pb:KR1j0006_WYG_009-1b>¶
郭璞云取名於鉤孑也□孑古通用考工記戟廣寸有半寸内三之胡四之援五之倨句中矩與刺重三¶
鋝鄭注云戟今三鋒戟也内長四寸半胡長六寸援長七寸刺者著柲前如鐏者也戟胡横貫之胡中矩¶
則援之外句磬折與記又曰戈廣二寸内倍之胡三之援四之倨句外博重三鋝注云戈今句孑㦸也或¶
謂之雞鳴或謂之擁頸内謂胡以内接柲者也長四寸胡六寸援八寸戈句兵也主於胡也俗謂之曼胡¶
似此鄭司農云援直刃也胡其孑疏不引方言直用其文鉤作句鏝作曼古通用又鏔訛作鏕戈訛作伐¶
轉寫失之也周書牧誓稱爾戈疏引方言戟楚謂之孑呉揚之閒謂之戈戟本作□説文云□有枝兵也¶
戈平頭□也禮記明堂位篇□棘大弓天子之戎器也鄭注云棘戟也春秋隱公十一年左傳子都拔棘¶
以逐之杜預注云棘戟也皆古字假借通用鏔本作戭説文云長槍也廣韻云鏔㦸之無刃者出方言葢¶
<pb:KR1j0006_WYG_009-2a>¶
戟無刃故漢時或稱長槍字書遂分戭鏔爲二非也鏔下永樂大典本有音寅二字諸刻皆脫去廣雅鏔¶
孑鏝胡戈戟也本此注内泥鏝當作音泥鏝之鏝)¶
¶
　　三刃枝(今戟中有小孑刺者所謂雄戟也)南楚宛郢謂之匽戟(音偃郢今江陵¶
也余整反)其柄自關而西謂之柲(音祕)或謂之殳(音&KR0651;)¶
¶
　　(案廣雅匽謂之雄戟柲柄也殳杖也考工記戈柲六尺有六寸殳長尋有四尺車戟常酋矛常有四尺夷¶
矛三尋鄭注云柲猶柄也八尺曰尋倍尋曰常又攻木之工下疏引方言戟三刃持其柄自關而西謂之¶
杖持乃枝之訛杖乃柲之訛詩衞風伯也執殳毛傳殳長丈二尺而無刃)¶
¶
　　矛呉揚江淮南楚五湖之間謂之鍦(嘗蛇反五湖今呉興大湖也先儒處¶
<pb:KR1j0006_WYG_009-2b>¶
之多亦不了所未能詳者)或謂之鋋(音蟬)或謂之鏦(漢書曰鏦殺呉王錯工反)其柄¶
謂之矜(今字作槿巨巾反)¶
¶
　　(案詩鄭風二矛重英釋文全引方言此條文竝同荀子議兵篇宛鉅鐵釶慘如蠭蠆楊倞注引方言自關¶
而西謂之矛呉揚之閒謂之鍦鍦釶同方言無自關而西謂之矛七字左思呉都賦藏鍦於人劉逵注引¶
方言呉□以矛爲鍦史記商君列傳持矛而操閤戟者張守節正義引方言矛呉揚江淮南楚五湖之閒¶
謂之鋋其柄謂之矜呉王濞列傳鏦殺呉王集解孟康曰方言戟謂之鏦後漢書馬融傳飛鋋電激注云¶
鋋矛也又鏦特肩注引方言呉楚之閒或謂矛爲鏦音楚江反廣韻引方言五湖之閒謂矛爲鋋廣雅鏦¶
□矛也䂎謂之鋋矜柄也□即鍦考工記廬人鄭注云凡矜八觚說文云矜矛柄也刻本矜訛作鈐永樂¶
<pb:KR1j0006_WYG_009-3a>¶
大典本不誤)¶
¶
　　箭自關而東謂之矢江淮之閒謂之鍭(音侯)關西曰箭(箭者¶
竹名因以爲號)¶
¶
　　(案詩大雅四鍭既鈞毛傳鍭矢參亭疏云方言關西曰箭江淮謂之鍭則鍭者鐵鏃之矢名也考工記矢¶
人爲矢鍭矢參分一在前二在後鄭注云參訂之而平者前有鐵重也爾雅金鏃翦羽謂之鍭郭璞注云¶
今之錍箭是也疏全引方言此條鍭訛作鏃説文云箭矢也古者夷牟初作矢爾雅釋地東南之美者有¶
㑹稽之竹箭焉郭注云竹箭篠也疏云是竹之小者可以爲箭榦者也馬融長笛賦特箭槀而莖立兮李¶
善注云郭璞方言注曰箭者竹名也)¶
¶
<pb:KR1j0006_WYG_009-3b>¶
　　鑽謂之鍴(音端)¶
¶
　　(案廣雅鍴謂之鑽本此說文云鑽所以穿也)¶
¶
　　矜謂之杖(矛戟槿即杖也)¶
¶
　　(案考工記攻木之工輪輿弓廬匠車梓鄭注云廬矛戟矜柲也疏引方言矜謂之杖)¶
¶
　　劍削自河而北燕□之閒謂之室自關而東或謂之廓¶
或謂之削自關而西謂之鞞(方婢反)¶
¶
　　(案削亦作韒史記刺客列傳拔劍劍長操其室索隱云室謂韒也貨殖列傳洒削薄技也索隱引方言云¶
劍削關東謂之削顔師古注漢書云削謂刀劍室也主爲洒刷之去其垢穢更飾令新也廣雅郭劍削也¶
<pb:KR1j0006_WYG_009-4a>¶
郭廓古通用鞞又作鞞削室鞞亦刀劍通稱說文云削鞞也鞞刀室也廣雅鞞刀削也)¶
¶
　　盾自關而東或謂之瞂(音伐)或謂之干(干者扞也)關西謂之盾¶
(案周禮司兵鄭注云五盾干櫓之屬張衡西京賦植鎩縣瞂用戒不虞李善注引方言盾或謂之瞂瞂伐¶
古通用詩秦風蒙伐有苑毛傳蒙討羽也伐中干也鄭箋云蒙厖也討雜也畫雜羽之文於伐故曰蒙伐¶
也釋文云伐本或作瞂疏云櫓是大盾故以伐爲中干干伐皆盾之别名也牧誓比爾干疏全引方言此¶
條盾作楯餘竝同費誓敿乃干鄭注云敿繫也王肅注云敿盾當有紛繫持之論語而謀動干戈於邦内¶
孔安國注云干盾也疏全引方言此條盾亦作楯又云今謂之㫄牌施紛以持之紛如綬而小繫於楯以¶
持之且以爲飾也史記蘇秦列傳革抉㕹芮索隱云㕹與瞂同芮謂繫盾之紛綬也方言云盾自關而東¶
<pb:KR1j0006_WYG_009-4b>¶
謂之瞂關西謂之盾廣雅干瞂樐盾也樐即櫓爾雅釋言干扞也孫炎注云干盾自蔽扞)¶
¶
　　車下鉄陳宋淮楚之閒謂之畢大者謂之綦(鹿車也音忌¶
案此言繀車之索故郭璞注云鹿車也前卷五内繀車東齊海岱之閒謂之道軌廣雅云道軌謂之鹿車¶
各本鉄訛作鐵非也玉篇云紩索也古作鉄據此紩乃本字鉄即其假借字考工記天子圭中必鄭注云¶
必讀如鹿車縪之縪謂以組約其中央爲執之以備失隊圭中必爲組鹿車縪爲索其約束相類故讀如¶
之士喪禮組綦繫于踵鄭注云綦屨繫也讀如馬絆綦之綦疏云馬有絆名爲綦此屨綦亦拘止屨葢屨¶
綦馬絆綦與圭中必義皆取於約束縪畢古通用大者謂之綦各本别爲一條又改者作車今訂正)¶
¶
　　車轊(車軸頭也于厲反)齊謂之□(又名□)¶
¶
<pb:KR1j0006_WYG_009-5a>¶
　　(案史記田單列傳令其宗人盡斷其車軸末而傅鐵籠索隱云斷其軸恐長相撥也以鐵裹軸頭堅而易¶
進也傅者截其軸與轂齊以鐵鍱附軸末施轄於鐵中以制轂也方言曰車轊齊謂之籠郭璞云車軸也¶
籠即□古通用所引郭注脫一頭字廣雅轊□□也)¶
¶
　　車枸簍(即車弓也音縷)宋魏陳楚之閒謂之䈐(今呼車子弓爲䈐音巾幗)或¶
謂之&KR2486;籠(穹隆兩音)其上約謂之□(即軬帶也音瓜瓝)或謂之䈿(音覛)¶
秦晉之閒自關而西謂之枸簍西隴謂之㮥(即軬字薄晚反)南¶
楚之外謂之篷(今亦通呼篷)或謂之隆屈(尾屈)¶
¶
　　(案廣雅枸簍隆屈䈐篷&KR2486;籠軬也□䈿軬帶也皆本此劉熙釋名云隆强言體隆而强也或曰車弓似弓¶
<pb:KR1j0006_WYG_009-5b>¶
曲也其上竹曰郎疏相遠晶晶然也注内音覛多訛作音脈從曹毅之本)¶
¶
　　輪(車輅也)韓楚之閒謂之軑(音大)或謂之軝(詩曰約軝錯衡音祗)關西¶
謂之&KR2943;(音總)¶
¶
　　(案謝朓始出尚書省詩青精翼紫軑李善注引方言韓楚閒輪謂之軑廣雅軑&KR2943;輪也本此軝說文亦作¶
䩚从革詩小雅毛傳云軧長轂之軝也朱而約之考工記幬必負榦鄭注云幬負榦者革轂相應無贏不¶
足䩚即記之幬革朱其革以幬於榦故曰朱而約之惟長轂盡飾若大車短轂則無飾故曰長轂之軝)¶
¶
　　輑謂之軸(輑牛忿反)¶
¶
　　(案廣雅輑謂之軸本此玉篇云輑車軸也)¶
¶
<pb:KR1j0006_WYG_009-6a>¶
　　轅楚衞之閒謂之輈(張由反)¶
¶
　　(案考工記輈人爲輈鄭注云輈車轅也釋文引方言楚衞之閒轅謂之輈詩秦風五楘梁輈毛傳楘厯録¶
也梁輈輈上句衡也一輈五束束有厯録廣雅轅謂之輈本此)¶
¶
　　箱謂之輫(音俳)¶
¶
　　(案詩小雅不以服箱毛傳箱大車之箱也廣雅輫箱也本此玉篇廣韻竝云輫車箱)¶
¶
　　軫謂之枕(車後横木)¶
¶
　　(案玉篇云枕車後横材)¶
¶
　　車紂自關而東周洛韓鄭汝潁而東謂之䋺(音秋)或謂之¶
<pb:KR1j0006_WYG_009-6b>¶
曲綯(綯亦繩名詩曰宵爾索綯)或謂之曲綸(今江東通呼索綸音倫)自關而西¶
謂之紂¶
¶
　　(案考工記必輶其牛後鄭注云關東謂紂爲緧疏云方言本紂自關而東韓鄭汝潁而東謂之爲䋺或謂¶
之爲曲綸自關而西爲紂本字誤當作車廣韻引方言自關而東謂䋺曰紂東字誤當云西䋺亦作緧説¶
文云馬紂也廣雅綯紂緧也本此)¶
¶
　　輨(音管)軑(音大)鍊&KR2302;(鍊音柬&KR2302;音度果反)關之東西曰輨南楚曰軑□¶
魏之閒曰鍊&KR2302;¶
¶
　　(案離騷齊玉軑而竝馳說文云軑車輨也輨轂端沓也輨軑亦作錧釱廣雅鍊&KR2302;釱錧也曹憲音釋鍊音¶
<pb:KR1j0006_WYG_009-7a>¶
諌集韻訛作鍊收入一東與東同音引方言輨軑□魏之閒曰鍊&KR2302;殊謬)¶
¶
　　車釭齊燕海岱之閒謂之鍋(音戈)或謂之錕(衮衣)自關而西¶
謂之釭盛膏者乃謂之鍋¶
¶
　　(案廣雅鐹錕釭也本此鍋鐹同本作楇説文云釭車轂中鐵也楇盛膏器史記孟子荀卿列傳炙轂過髡¶
集解云劉向别録過字作輠輠者車之盛膏器也索隱云今按文稱炙轂過過則是器名謂盛脂之器名¶
過與鍋字相近注内衮衣當作音衮衣之衮)¶
¶
　　凡箭鏃胡合嬴者(胡鏑在於喉下嬴邉也)四鐮(鐮稜也)或曰鉤腸三¶
鐮者謂之羊頭其廣長而薄鐮謂之錍(普蹄反)或謂之鈀¶
<pb:KR1j0006_WYG_009-7b>¶
(音葩)箭其小而長中穿二孔者謂之鉀鑪(今箭錍鑿空兩邉者也㗐嚧兩¶
音)其三鐮長六尺者謂之飛䖟(此謂今射箭也)禸者謂之平題¶
(今戲射箭頭題猶羊頭也)¶
¶
　　(案鐮古通用廉亦作鎌鉤各本訛作拘六尺訛作尺六注内鐮稜也鐮訛作廣潘岳閒居賦激矢䖟飛李¶
善注引方言凡箭三鎌謂之羊頭三鎌長六尺謂之飛䖟又引郭璞曰此謂今射箭也鎌稜也爾雅釋文¶
引方言箭廣長而薄廉者謂之錍廣雅平題鈀錍鉤腸羊頭鉀鑪鏃砮鏑也本此廣韻鈀字下引方言云¶
江東呼鎞箭今方言無此語所引似鈀箭下注文今脫去諸刻自箭字以下誤别之爲一條劉熙釋名矢¶
又謂之箭其本曰足又謂之鏑齊人謂之鏃)¶
¶
<pb:KR1j0006_WYG_009-8a>¶
　　所以藏箭弩謂之箙(盛弩箭器也外傳曰檿弧箕箙)弓謂之鞬(犍牛)或謂¶
之皾(牛犢)丸¶
¶
　　(案詩小雅象弭魚服鄭箋云魚服矢服也周禮司弓矢中秋獻矢箙鄭注云箙盛矢器也以獸皮爲之箙¶
服古通用鄭語韋昭注云服矢房後漢書董卓傳雙帶兩鞬注引方言所以藏箭謂之服藏弓謂鞬皾本¶
作韇古通用櫝各本丸訛作凡因誤在下條矛字上南匈奴傳弓鞬韇丸一注云方言藏弓爲鞬藏箭爲¶
韇丸即箭箙也春秋昭公二十五年左傳公徒釋甲執冰而踞服䖍注云冰櫝丸葢也疏引方言弓藏謂¶
之鞬或謂之櫝丸今據此兩引訂正鮑昭擬古詩氈帶佩雙鞬象弧插彫服李善注引方言所以藏箭弩¶
謂之服所以盛弓謂之鞬廣雅鞬弓藏也皾㿪矢藏也皾㿪即韇丸鞬與韇丸後漢書注所引方言與廣¶
<pb:KR1j0006_WYG_009-8b>¶
雅合注内犍牛牛犢當作音犍牛之犍音牛犢之犢釋名云矢其受之器以皮曰箙織竹曰笮步叉人所¶
帶以箭又其中也馬上曰鍵鍵建也弓矢竝建立其中也)¶
¶
　　矛骹細如鴈脛者謂之鶴厀(今江東呼爲鈐釘)有小枝刃者謂¶
之鉤□矛或謂之□錟謂之鈹(今江東呼大矛爲鈹音彼錟音聃)骹謂¶
之銎(即矛刃下口音凶)鐏謂之釬(音扞或名爲鐓音頓)¶
¶
　　(案戟有鉤□戟鉤□鏝胡之名矛亦有鉤□矛之名各本誤以矛或謂之□别爲一條今訂正說文云錟¶
長矛也讀若老聃鐏柲下銅也廣雅錟矛也鐓釬鐏也)¶
¶
　　舟自關而西謂之船自關而東或謂之舟或謂之航(行伍)¶
<pb:KR1j0006_WYG_009-9a>¶
南楚江湘凡船大者謂之舸(姑可反)小舸謂之艖(今江東呼艖小¶
底者也音叉)艖謂之艒䑿(目㝛二音)小艒䑿謂之艇(&KR1299;也)艇長而薄¶
者謂之艜(衣帶)短而深者謂之䒀(今江東呼艖䒀者音步)小而深者¶
謂之㮪(即長舼也音邛竹)東南丹陽㑹稽之閒謂艖爲欚(音禮¶
案説文云欚江中大船也欚亦作□廣雅&KR1299;艜艒䑿艖舸艇□舟也後漢書文苑列傳北&KR2246;涇流注云&KR2246;¶
舟度也方言關而東或謂舟爲航說文&KR2246;在方部今流俗不解遂與杭字相亂者誤也左思呉都賦宏舸¶
連舳劉逵注云江湖凡大船曰舸湖字乃湘之訛廣韻引方言關西謂之船關東謂之舟釋名船又曰舟¶
二百斛以下曰艇注内行伍衣帶當作音行伍之行音衣帶之帶)¶
¶
<pb:KR1j0006_WYG_009-9b>¶
　　泭謂之&KR1501;(泭音敷)&KR1501;謂之筏(音伐)筏秦晉之通語也江淮家¶
居&KR1501;中謂之薦(音荐)¶
¶
　　(案說文云泭編木以渡也詩周南不可方思毛傳方泭也釋文云泭本亦作&KR1397;又作桴或作柎方言泭謂¶
之&KR1501;&KR1501;謂之筏筏秦晉通語也爾雅釋言舫泭也舫方古通用釋水庶人乘泭郭注云併木以渡論語乘¶
桴浮於海馬融注云桴編竹木大者曰栰小者曰桴栰即筏注内音荐二字各本荐訛作符今訂正三國¶
志呉書妃嬪傳宜代蘆葦以爲泭佐船渡軍裴松之注云郭璞注方言泭水中&KR1501;也今方言注無此語)¶
¶
　　方舟謂之㶇(揚州人呼渡津舫爲杭荆州人呼㶇音横)艁舟謂之浮梁(即今浮橋¶
案說文云㶇以船渡也玉篇云方舟謂之㶇㶇航也廣韻㶇方舟也荆州人呼渡津舫爲㶇今方言各本¶
<pb:KR1j0006_WYG_009-10a>¶
注文作揚州人呼渡津航爲杭荆州人呼樹航乃舫之訛樹乃㶇之訛據廣韻訂正潘岳閒居賦浮梁黝¶
以徑度李善注引方言造舟謂之浮梁郭璞曰即今浮橋造艁古通用廣雅㶇筏也造舟謂之浮梁本此)¶
¶
　　楫謂之橈(如竂反)或謂之櫂(今云櫂歌依此名也)所以隱櫂謂之□¶
(搖樐小橛也江東又名爲呉人音奬)所以縣櫂謂之緝(繫櫂頭索也)所以刺船¶
謂之㰏(音高)維之謂之鼎(繫船爲維)首謂之閤閭(今江東呼船頭屋謂之飛¶
閭是也)或謂之艗艏(鷁鳥名也今江東貴人船前作青雀是其像也音亦)後曰舳(今江¶
東呼柁爲舳音軸)舳制水也儰謂之扤(吾㪍反儰音訛船動摇之貌也)扤不安¶
也¶
¶
<pb:KR1j0006_WYG_009-10b>¶
　　(案易繫辭剡木爲楫釋文引方言楫謂之橈或謂之櫂詩大雅烝徒楫之毛傳楫櫂也釋文引方言兼引¶
郭注云楫橈頭索也所以縣櫂謂之楫楫橈乃繫櫂之訛謂之楫楫乃緝之訛又誤以正文與注相雜楚¶
辭九歌蓀橈兮蘭旌王逸注云橈船小楫也張衡西京賦縱櫂歌李善注云方言楫或謂之櫂郭璞曰今¶
云櫂歌也左思呉都賦㰏工檝師劉逵注云方言刺船曰㰏檝橈也㰏本作篙檝同楫廣雅艗艏舟也古¶
通用鷁首淮南鴻烈本經篇龍舟鷁首高誘注云鷁大鳥也畫其象著舡頭故曰鷁首也呉都賦宏舸連¶
舳巨檻接艫注云舳船前也艫船後也前後二字互訛艫即閤閭後漢書劉表傳贊魚儷漢舳注引前書¶
音義曰舳船後持柁處也郭璞江賦凌波縱柁李善注云方言船後曰舳郭璞曰今江東柁呼爲舳也釋¶
名船其尾曰柁在㫄曰樐在㫄撥水曰櫂又謂之楫所用斥㫄岸曰交交即篙一聲之轉儰各本訛作僞¶
<pb:KR1j0006_WYG_009-11a>¶
扤訛作仡玉篇於儰字云儰謂之仡仡不安也義本此仡字亦訛曹毅之本作扤說文云扤動也)¶
¶
¶
¶
¶
¶
¶
¶
<pb:KR1j0006_WYG_009-11b>¶
¶
¶
¶
¶
¶
¶
¶
¶
¶
　　輶軒使者絶代語釋别國方言九¶
¶
