# -*- mode: mandoku-view; -*-
#+TITLE: 輶軒使者絕代語釋別國方言
#+DATE: 2016-04-12 14:30:30.682243
#+PROPERTY: ID KR1j0006
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 4
<pb:KR1j0006_WYG_004-1a>¶
　　欽定四庫全書¶
¶
　　輶軒使者絶代語釋别國方言四¶
¶
　　漢　揚雄　撰¶
¶
　　晉　郭璞　注¶
¶
　　襌衣江淮南楚之閒謂之褋(楚辭曰遺余褋兮澧浦音簡牒)闗之東西¶
謂之襌衣有袌者(前施袌囊也房報反)趙魏之閒謂之袏衣無袌¶
者謂之裎衣(音逞)古謂之深衣(制見禮記)¶
¶
　　(□漢書江充傳充衣紗縠禪衣曲裾後垂交輸顔師古注云襌衣制若今之朝服中襌也如淳曰交輸割¶
<pb:KR1j0006_WYG_004-1b>¶
正幅使一頭狹若燕尾垂之兩㫄見於後是禮深衣續袵鉤邊後漢書馬援傳更為援制都布單衣注引¶
方言禪衣江淮南楚之閒謂之褋闗之東西謂之襌衣襌單古通用禮記深衣篇鄭目録云深衣連衣裳¶
而純之以卷者有表則謂之中衣劉熙釋名云襌衣言無裏也褋亦作&KR3396;説文云南楚謂襌衣曰&KR3396;廣雅¶
褋襌衣也袌亦作袍春秋哀公十四年公羊傳反袂拭面涕沾袍何休注云袍衣前襟也袏裎廣韻皆云¶
襌衣史游急就篇襌衣蔽厀布毋繜顔師古注云襌衣似深衣而襃大)¶
¶
　　襜褕江淮南楚謂之&KR2391;褣(&KR2391;裳凶反)自闗而西謂之襜褕其¶
短者謂之裋褕(裋音豎)以布而無縁敝而紩之謂之襤褸¶
自闗而西謂之䘪䘿(俗名䘿掖音倔)其敝者謂之緻(緻縫納敝故名之也¶
<pb:KR1j0006_WYG_004-2a>¶
丁履反)¶
¶
　　(案漢書雋不疑傳衣黄襜褕顔師古注云襜褕直裾襌衣&KR2391;褣亦作童容任昉奏彈劉整曰何其不能折¶
契鍾庾而襜帷交質李善注云方言江淮謂襜褕為童容荀子大畧篇衣則豎褐不完楊倞注云豎褐僮¶
豎之褐亦短褐也史記秦始皇本紀夫寒者利裋褐裴駰集解徐廣曰一作短小襦也司馬貞索隠云葢¶
謂褐布豎裁為勞役之衣短而且狹故謂之短褐亦曰豎褐漢書貢禹傳裋褐不完顔注云裋者謂僮豎¶
所著布長襦也後漢書張衡傳士或解裋褐而襲黼黻注云方言自闗而西謂之襜褕短者謂之裋也光¶
武帝紀皆冠幘而服婦人衣諸于繡镼注云前書音義曰諸于大掖衣也如婦人之袿衣字書無镼字續¶
漢書作䘿竝音其物反揚雄方言曰襜褕其短者自闗而西謂之䘪䘿郭璞注云俗名䘿掖據此則是諸¶
<pb:KR1j0006_WYG_004-2b>¶
于上加繡䘿如今之半臂也説文云直裾謂之襜褕裋豎使布長襦小爾雅云襜褕謂之童容布褐而紩¶
之謂之藍縷急就篇襜褕袷複褶袴禈顔師古注云襜褕直裾禪衣也)¶
¶
　　汗襦(廣雅作褕)江淮南楚之閒謂之䙢(音甑)自闗而西或謂之¶
袛裯(袛音氐裯丁牢反亦呼為掩汗也)自闗而東謂之甲襦陳魏宋楚¶
之閒謂之襜襦或謂之襌襦(今或呼衫為襌襦)¶
¶
　　(案宋玉九辯被荷裯之晏晏兮王逸注云裯衹裯也洪興祖補注引方言汗襦自闗而西謂之袛裯後漢¶
書羊續傳其資藏惟有布衾敝袛裯鹽麥數斛而已説文云袛裯短衣劉熙釋名云荆州謂襌衣曰布䙱¶
亦曰襜襦單襦如襦而無絮也玉篇云䙢汗襦也徐堅初學記引方言陳魏宋楚之閒謂之襜或謂之單¶
<pb:KR1j0006_WYG_004-3a>¶
襦改襌為單脱一襦字廣雅&KR2391;褣祗禂襜褕也)¶
¶
　　帬陳魏之閒謂之帔(音披)自闗而東或謂之襬(音碑今闗西語然也¶
案説文云帬下裳也帔𢎞農謂帬帔也廣雅帔帬也玉篇云襬闗東人呼帬也徐堅初學記引方言陳魏¶
之閒謂帬為帔)¶
¶
　　蔽厀江淮之閒謂之褘(音葦或暉)或謂之袚(音沸)魏宋南楚之¶
閒謂之大巾自闗東西謂之蔽厀齊魯之郊謂之袡(昌詹¶
反)¶
¶
　　(案褘袚説文竝云蔽厀釋名云韠所以蔽厀前也齊人謂之巨巾又曰跪襜廣雅大巾褘袡袚蔽厀也本¶
<pb:KR1j0006_WYG_004-3b>¶
此爾雅釋器衣蔽前謂之幨郭注云今蔽厀也釋文云幨本或作襜方言作袡疏全引方言此條文竝同¶
末句誤連下文襦字引之小爾雅蔽厀謂之袡)¶
¶
　　襦(字亦作褕又襦無右也)西南蜀漢謂之曲領或謂之襦¶
¶
　　(案説文襦短衣也一曰㬮衣釋名云襦耎也言温耎也曲領在内以中襟領上横壅頸其狀曲也反閉襦¶
之小者也郤向著之領反於背後閉其襟也注内又襦無右也即釋名所謂以中襟之領使上横壅頸者¶
右無曲裾故曰無右急就篇袍襦表裏曲領帬顔師古注云長衣曰袍下至足跗短衣曰襦自厀以上後¶
卷五内西南蜀漢之郊謂蜀與漢中也此條各本作屬漢蓋後人所妄改今訂正)¶
¶
　　褌陳楚江淮之閒謂之䘴(錯勇反)¶
¶
<pb:KR1j0006_WYG_004-4a>¶
　　(案史記司馬相如列傳相如自著犢鼻褌裴駰集解韋昭曰今三尺布作形如犢鼻矣釋名云褌貫兩腳¶
上繫腰中也褌亦作㡓䘴説文作幒又作□廣雅作衳竝云㡓也顔師古注急就篇云袴合襠謂之褌最¶
親身者也)¶
¶
　　袴齊魯之閒謂之䙭(傳曰徴䙭與襦音騫)或謂之襱(今俗呼袴踦為襱音鮦魚)¶
闗西謂之袴¶
¶
　　(案釋名云袴跨也兩股各跨别也袴又作絝䙭左傳作褰説文云絝脛衣也褰絝也襱絝踦也廣雅䙭謂¶
之絝廣韻於䙭字云齊魯言袴)¶
¶
　　褕謂之袖(襦䙭有袖者因名云)¶
¶
<pb:KR1j0006_WYG_004-4b>¶
　　(案釋名云半袖其袂半襦而施袖也是襦有不施䄂者正文當云褕謂之半袖注當云襦之半袖者䙭不¶
得言袖當是因上條而訛)¶
¶
　　衱謂之褗(即衣領也劫偃兩音)¶
¶
　　(案衱袷古通用禮記玉藻篇袷二寸鄭注云曲領也深衣篇曲袷如矩以應方注云袷交領也古者方領¶
如今小兒衣領廣雅衱謂之褗本此廣韻衱褗竝云衣領)¶
¶
　　袿謂之裾(衣後裾也或作袪廣雅云衣袖)¶
¶
　　(案後漢書邊讓傳被輕袿張衡思𤣥賦揚雜錯之袿徽稽康贈秀才入軍詩微風動袿注皆引方言袿謂¶
之裾)¶
¶
<pb:KR1j0006_WYG_004-5a>¶
　　褸謂之衽(衣襟也或曰裳際也)¶
¶
　　(案説文褸衽也禮玉藻篇衽當旁鄭注云衽謂裳幅所交裂也凡衽者或殺而下或殺而上衽屬衣則垂¶
而放之屬裳則縫之以合前後上下相變深衣篇續衽注云續猶屬也衽在裳旁者也屬連之不殊裳前¶
後也)¶
¶
　　褸謂之緻(襤褸綴結也)¶
¶
　　(案褸縷古通用玉篇云縷貧無衣醜敝也緻縫補敝衣也)¶
¶
　　裯謂之襤(袛裯敝衣亦謂襤褸)無縁之衣謂之襤無袂之衣謂之¶
䙃(袂衣袖也音藝䙃音慢惰)無□之袴謂之襣(袴無踦者即今犢鼻褌也□亦襱字異耳¶
<pb:KR1j0006_WYG_004-5b>¶
案襤又作&KR3019;説文云裯謂之襤褸襤無縁也無袂衣謂之䙃廣雅襣㡓也皆本此)¶
¶
　　䘯謂之袩(千苕丁俠兩反未詳其義)¶
¶
　　(案前言褸謂之衽後言褸謂之袩注皆以為衣衽獨䘯謂之袩云未詳其義廣雅總其辭曰䘯袩衽謂之¶
褸郭璞在張揖後不取其説或廣雅䘯袩二字本作䘯謂之袩脱謂之二字耳)¶
¶
　　衿謂之交(衣交領也)¶
¶
　　(案爾雅衣眥謂之襟郭注云交領疏引方言衿謂之交襟衿古通用又作䘳玉篇云交襟衣領也詩鄭風¶
青青子衿漢石經作䘳毛傳云青衿青領也學子之所服也)¶
¶
　　裺(尖劍反)謂之襦¶
¶
<pb:KR1j0006_WYG_004-6a>¶
　　(案説文褗謂之裺褗䙔領也蓋以裺為小兒㳄衣掩頸下者襦有曲領之名故裺亦名襦)¶
¶
　　襜謂之䘸(衣掖下也)¶
¶
　　(案玉篇䘸衣掖下也本此條注文)¶
¶
　　佩紟(音禁)謂之裎(所以系玉佩帶也)¶
¶
　　(案漢書揚雄傳衿芰茄之緑衣兮注引應劭曰衿音衿系之衿衿帶也衿紟古通用䄇亦作綎説文紟衣¶
系也綎系綬也廣雅佩紟謂之裎本此曹憲音釋紟騎禁反廣韻裎佩帶)¶
¶
　　褸謂之袩(即衣衽也)¶
¶
　　(案爾雅衣裗謂之䘽郭注云衣縷也疏云方言縷謂之衽又謂之袩彼注云即衣衿也縷與褸衿與襟字¶
<pb:KR1j0006_WYG_004-6b>¶
本通用)¶
¶
　　覆䘹(作憒反)謂之襌衣偏襌謂之襌襦(即衫也)¶
¶
　　(案廣雅覆祽襌衣也玉篇䘹襌衣也皆本此)¶
¶
　　□繵謂之襌(今又呼為涼衣也灼纏兩音)¶
¶
　　(案襌各本訛作褌今訂正玉篇於□字下云襌衣於繵字下云約繵謂之襌也約即□之訛以郭注言今¶
又呼為涼衣證之不得為褌明矣)¶
¶
　　袒飾謂之直袊(婦人初嫁所著上衣直袊也袒音但)¶
¶
　　(案袊各本訛作衿今訂正廣雅直袊謂之幆袒飾襃明襗袍襡長襦也曹憲音釋袊音領幆於例反玉篇¶
<pb:KR1j0006_WYG_004-7a>¶
云宜袊婦人初嫁所著上衣也褐袍也宜即直之訛釋名云婦人以絳作衣裳上下連四起施縁亦曰袍¶
直領邪直而交下亦如丈夫袍方也袊領古通用)¶
¶
　　襃明謂之袍(廣雅云襃明長襦也)¶
¶
　　(案釋名云袍丈夫著下至跗者也)¶
¶
　　繞袊謂之帬(俗人呼接下江東通言下裳)¶
¶
　　(案袊各本亦訛作衿今訂正廣雅繞領帬也本此)¶
¶
　　懸裺(音掩)謂之縁(衣縫縁也)¶
¶
　　(案玉篇裺縁也廣韻裺衣縫縁也皆本此禮記玉藻篇縁廣半寸鄭注云飾邊也)¶
¶
<pb:KR1j0006_WYG_004-7b>¶
　　絜襦謂之蔽厀(廣異名也)¶
¶
　　(案廣雅大巾褘袡襜袚蔽厀也襜見爾雅餘竝見前獨遺絜襦之名蓋偶未省照耳)¶
¶
　　裪&KR3073;(音橘)謂之袖(衣褾江東呼䘼音婉)¶
¶
　　(案廣雅裪&KR3073;袖也本此廣韻云&KR3073;裪衣袖亦本此而訛玉篇褾衣袂也)¶
¶
　　帍裱(方廟反)謂之被巾(婦人領巾也)¶
¶
　　(案廣雅帍裱被巾也本此玉篇帍婦人巾裱人領巾皆本此條注文而有脱誤)¶
¶
　　繞䋸(音循)謂之□裺(衣督脊也)¶
¶
　　(案□亦作裻説文云裻背縫史記佞幸傳顧見其衣裻帶後穿又作□説文云衣躬縫古通用督莊子養¶
<pb:KR1j0006_WYG_004-8a>¶
生主篇縁督以為經皆據衣脊中縫言之玉篇廣韻督加衣旁作□䋸玉篇云繞䋸廣韻䋸縫也)¶
¶
　　厲謂之帶(小爾雅曰帶之垂者為厲)¶
¶
　　(案詩小雅垂帶而厲毛傳厲帶之垂者也廣雅厲帶也本此)¶
¶
　　襎裷(煩冤兩音)謂之幭(即帊幞也幭亡别反)¶
¶
　　(案韓非子外儲説左篇衞人有佐弋者鳥至因先以其裷麾之焉廣韻襎裷幭也本此玉篇云裷襎韈也¶
幞也二字誤倒幭韈古通用詩大雅鞹鞃淺幭毛傳幭覆式也疏云幭字禮記作幦周禮作&KR0860;字異而義¶
同廣雅幭帊襎裷㠵幞也)¶
¶
　　繄袼謂之䙔(即小兒㳄衣也毉洛嘔三音)¶
¶
<pb:KR1j0006_WYG_004-8b>¶
　　(案説文云䙔㳄裹衣廣雅繄袼䙔㳄衣也此注及廣雅各本㳄皆訛作次今改正曹憲音釋繄烏雞反䙔¶
烏苟反玉篇云毉袼䙔也即小兒㳄衣也本之此文及注毉與繄同聲故用之)¶
¶
　　楚謂無縁之衣曰襤紩衣謂之褸秦謂之緻自闗而西¶
秦晉之閒無縁之衣謂之䘪䘿(嫌上説有未了故復分明之)¶
¶
　　(案説文&KR3019;楚謂無縁衣也本此&KR3019;即襤)¶
¶
　　複襦江湘之閒謂之□(音豎)或謂之筩褹(今筩袖之襦也褹即袂字耳¶
案□即裋列子力命篇朕衣則裋褐張湛注云方言裋複襦也潘岳藉田賦掎裳連襼李善注云方言複¶
襦江湖之閒或謂之簫襼郭璞注曰襼即袂字也襼□同湖乃湘之訛簫乃筩之訛廣雅複襦謂之□本¶
<pb:KR1j0006_WYG_004-9a>¶
此)¶
¶
　　大袴謂之倒頓(今雹袴也)小袴謂之䘨&KR2344;(今□袴也皎了兩音)楚通語¶
也¶
¶
　　(案玉篇䘨&KR2344;小袴也顔師古注急就篇云袴大者謂之倒頓小者謂之䘨&KR2344;皆本此)¶
¶
　　&KR1970;巾也(巾主覆者故名&KR1970;也)大巾謂之&KR1843;(音芬)嵩嶽之南(嵩高中岳山也今在¶
河南陽城縣)陳潁之閒謂之帤(奴豬反)亦謂之&KR1970;(江東通呼巾&KR1843;耳¶
案尚書大傳下刑墨&KR1970;鄭注云&KR1970;巾也使不得冠飾以恥之也説文云楚謂大巾曰&KR1843;廣雅&KR1843;&KR1970;巾也玉¶
篇帤大巾也皆本此)¶
¶
<pb:KR1j0006_WYG_004-9b>¶
　　絡頭帞頭也(音貊)紗繢䰎帶(䰎羌位反)䰂帶(䰂音菜)&KR3140;(音綪亦千)㡋(於怯¶
反)幧頭也自闗而西秦晉之郊曰絡頭南楚江湘之閒¶
曰帞頭自河以北趙魏之閒曰幧頭或謂之&KR3140;或謂之¶
㡋其偏者謂之䰎帶(今之偏疊幧頭也)或謂之䰂帶(䰂亦結也¶
案廣雅帞頭&KR3140;䰎帶䰂帶絡頭幧頭也䰎䰂髻也釋名云綃頭或曰陌頭言其從後横陌而前也齊人謂¶
之㡋言㡋斂髮使上從也綃即幧陌即帞列子湯問篇北國之人鞨巾而裘張湛注云方言佫人帕頭是¶
也帕頭懆頭也帕又作鞨又作帓佫人二字當即絡頭之訛帞帕同史記絳侯周勃世家太后以冒絮提¶
文帝集解應劭曰帞額絮也晉灼曰巴蜀異物志謂頭上巾為冒絮索𨼆引方言幪巾南楚之閒云帞額¶
<pb:KR1j0006_WYG_004-10a>¶
也此連上條為一應劭稱帞額亦通方言作帞頭引之作帞額者或後人因應劭語改方言之文為額鄭¶
康成注儀禮喪服篇云髽露紒也猶男子之括髮斬衰括髮以麻則髽亦用麻以麻者自項而前交於額¶
上卻繞紒如著幓頭焉注士喪禮云免之制未聞舊説以為如冠狀廣一寸喪服小記曰斬衰髺髮以麻¶
免而以布此用麻布為之狀如今之著幓頭矣自項中而前交於額上卻繞紒也禮注之幓頭釋文幓七¶
消反葢幧字轉寫之訛)¶
¶
　　覆結謂之幘巾或謂之承露或謂之覆䰂(今結籠是也)皆趙¶
魏之閒通語也¶
¶
　　(案後漢書光武帝紀皆冠幘注云漢官儀曰幘者古之卑賤不冠者之所服也方言曰覆髻謂之幘或謂¶
<pb:KR1j0006_WYG_004-10b>¶
之承露劉盆子傳半頭赤幘注云幘巾所以覆髻也續漢書曰童子幘無屋示未成人也半頭幘即空頂¶
幘也其上無屋故以為名東宫故事曰太子有空頂幘一枚即半頭幘之製也結髻古通用廣雅承露幘¶
巾覆結也本此)¶
¶
　　屝(音翡)屨麤履也徐兖之郊謂之屝自闗而西謂之屨中¶
有木者謂之複舄自闗而東複履其&KR0763;者謂之□下(□音¶
婉)襌者謂之鞮(今韋鞮也)絲作之者謂之履麻作之者謂之¶
不借麤者謂之屨東北朝鮮洌水之閒謂之䩕角(䩕音卬)¶
南楚江沔之閒總謂之麤(沔水今在襄陽)西南梁益之閒或謂¶
<pb:KR1j0006_WYG_004-11a>¶
之㞜(他回反字或作□音同)或謂之䋀(下瓦反一音畫)履其通語也徐土¶
邳圻之閒(今下邳也圻音祁)大麤謂之䩕角(今漆履有齒者)¶
¶
　　(案廣雅屝屨麤舄㞜不借䩕角鞮履也䋀屩也皆本此春秋僖公四年左傳供其資糧屝屨杜預注云屝¶
草屨疏引方言屝粗屨也絲作之曰履麻作之曰屝粗者謂之屨周䄠屨人鄭注云複下曰舄襌下曰屨¶
疏云下謂底複重底麤粗通釋名云齊人謂韋屨曰屝晚下如舄不借言賤易有宜各自蓄之不假借人¶
也齊人云搏腊搏腊猶把鮓麤貌也荆州人曰麤麻韋草皆同名也仰角屐上施履之名也□晚䩕仰假¶
借通用説文䋀履也一曰青絲頭履也讀若阡陌之陌玉篇云西南梁益謂履曰㞜徐堅初學記引方言¶
絲作謂之履麻作謂之不借廣韻引方言履自闗而西謂之屨急就篇履舄鞜裒䋐縀紃靸鞮卬角褐韤¶
<pb:KR1j0006_WYG_004-11b>¶
巾裳韋不借為牧人屐屩&KR2835;麤羸寠貧顔師古注云鞮薄革小履也卬角形若今之木履而下有齒麤者¶
麻枲雜履之名南楚江淮之閒通謂之麤卬即䩕)¶
¶
　　緉(音兩)&KR2413;(音爽)絞也(謂履中絞也音校)闗之東西或謂之緉或謂之¶
&KR2413;絞通語也¶
¶
　　(案詩齊風葛屨五兩冠緌雙止兩緉古通用説文緉履兩枚也一曰絞也廣雅緉&KR2413;絞也本此玉篇云&KR2413;¶
履中絞本此注文)¶
¶
　　纑謂之縝(謂纑縷也音振)¶
¶
　　(案孟子彼身織屨妻辟纑趙岐注云緝績其麻曰辟練其麻曰纑故曰辟纑説文纑布縷也廣雅縝纑也¶
<pb:KR1j0006_WYG_004-12a>¶
本此玉篇云縝絲纑縷也本此注文)¶
¶
¶
¶
¶
¶
¶
¶
<pb:KR1j0006_WYG_004-12b>¶
¶
¶
¶
¶
¶
¶
¶
¶
¶
　　輶軒使者絶代語釋别國方言四¶
¶
