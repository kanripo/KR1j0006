# -*- mode: mandoku-view; -*-
#+TITLE: 輶軒使者絕代語釋別國方言
#+DATE: 2016-04-12 14:30:30.413907
#+PROPERTY: ID KR1j0006
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 10
<pb:KR1j0006_WYG_010-1a>¶
　　欽定四庫全書¶
¶
　　輶軒使者絶代語釋别國方言卷十¶
¶
　　漢　揚雄　撰¶
¶
　　晉　郭璞　注¶
¶
　　媱愓(音羊)遊也江沅之閒謂戲爲媱或謂之愓或謂之嬉¶
(香其反)¶
¶
　　(案媱多訛作婬曹毅之本不誤王逸九思音晏衍兮要媱注云要媱舞容也洪興祖補注引方言媱遊也¶
江沅之閒謂戲爲媱荀子脩身篇加愓悍而不順楊倞注云韓侍郎云愓與蕩同字作心邉昜廣雅媱愓¶
<pb:KR1j0006_WYG_010-1b>¶
嬉遊戲也義本此曹憲音釋媱音遥說文云媱曲肩行也愓放也)¶
¶
　　曾訾何也湘潭之原(潭水名出武陵音譚亦音淫)荆之南鄙謂何爲¶
曾或謂之訾(今江東人語亦云訾爲聲如斯)若中夏言何爲也¶
¶
　　(案注内音譚亦音淫各本訛作音潭亦曰淫今改正)¶
¶
　　央亡嚜杘(嚜音目杘丑夷反)&KR3952;(胡&KR5255;反)獪也江湘之閒或謂之無¶
賴或謂之㺒(偛㤴多智也恪交反)凡小兒多詐而獪謂之央亡或¶
謂之嚜杘(嚜杘濳濳狡也)或謂之&KR3952;(言黠&KR3952;也)&KR3952;娗也(言恫娗也)或謂之¶
猾(音滑)皆通語也¶
¶
<pb:KR1j0006_WYG_010-2a>¶
　　(案列子力命篇墨杘單至嘽□憋懯四人相與遊於世胥如志也窮年不相知情自以智之深也張湛注¶
引方言墨杘江淮之閒謂之無賴墨嚜通江淮乃江湘之訛史記高祖本紀始大人常以臣無賴集解或¶
曰江湖之閒謂小兒多詐狡猾為無賴漢書無作亡注江湖作江淮狡猾作狡獪左思吳都賦㒊譶澩㺒¶
交貿相競李善注引方言㺒獪也爾雅釋言靦&KR3952;也釋文引方言凡小兒多詐謂之&KR3952;央亡亦作鞅罔廣¶
雅鞅罔無賴也嚜杘欺也㺒獪也廣韻嚜杘小兒多詐獪皆本此注内偛㤴各本訛作恐□玉篇云偛㤴¶
鬼黠也今據以訂正)¶
¶
　　崽者子也(崽音枲聲之轉也)湘沅之會(兩水合處也音獪)凡言是子者¶
謂之崽若東齊言子矣(聲如宰)¶
¶
<pb:KR1j0006_WYG_010-2b>¶
　　(案水經注滱水篇至若孌婉丱童及弱年崽子或單舟採菱或疊舸折芰玉篇引方言江湘之閒凡言是¶
子曰崽廣韻引方言江湘閒凡言是子謂之崽又云自高而侮人也)¶
¶
　　䜉不知也(音癡眩江東曰咨此亦知聲之轉也)沅澧之閒(澧水今在長沙音禮)凡相¶
問而不知荅曰䜉使之而不肯荅曰吂(音茫今中國語皆然)粃不¶
知也(今淮楚閒語呼聲如非也)¶
¶
　　(案䜉各本訛作誺今訂正玉篇云䜉不知也丑脂丑利二切誺同上又力代切誤也廣韻誺字以入脂至¶
韻者爲不知入代韻者爲誤此注云音癡眩與丑脂切合癡多訛作瘢曹毅之本不誤以六書諧聲考之¶
䜉從言桼聲可入脂至二韻誺從言來聲應入代韻不得入脂至韻玉篇廣韻因字形相近訛舛遂溷合¶
<pb:KR1j0006_WYG_010-3a>¶
爲一非也知聲之轉謂知與咨乃聲之變轉各本知訛作如今竝訂正玉篇云使人問而不肯荅曰吂廣¶
韻吂不知也皆本方言而誤方言誺是相問而不知荅吂是使之而不肯荅玉篇廣韻竝失其指廣雅粃¶
不知也曹憲音釋云彼比俱得此注云聲如非皆方音輕重之變)¶
¶
　　㷄(呼隗反)火也楚轉語也猶齊言&KR1754;(音毁)火也¶
¶
　　(案詩周南王室如燬毛傳燬火也釋文云燬音毁齊人謂火曰燬字書作&KR1754;一音火尾反或云楚人名火¶
曰㷄齊人曰燬吳人曰&KR1754;此方俗訛語也爾雅釋言燬火也郭璞注云燬齊人語疏全引方言此條文竝¶
同玉篇云楚人呼火爲㷄也廣韻&KR1754;齊人云火皆本此)¶
¶
　　嘳(音蒯)無寫憐也(皆南鄙之代語也)沅澧之原凡言相憐哀謂之¶
<pb:KR1j0006_WYG_010-3b>¶
嘳或謂之無寫江濱謂之思(濱水邊也)皆相見驩喜有得亡¶
之意也九疑湘潭之閒謂之人兮(九疑山名今在零陵營道縣¶
案說文嘳即喟太息也詩小雅我心寫兮毛傳我心寫矣輸寫其心也鄭箋云我心寫者輸寫其情意無¶
留恨也據此則無寫爲無所輸寫中庸仁者人也鄭注云人也讀如相人偶之人以人意相存問之言表¶
記仁者人也注云人也謂施以人思也春秋傳曰執未有言舍之者此其言舍之何人也疏云引之者證¶
人是人偶相存愛之義也此言人兮與古語所謂相存偶義亦相近注内南鄙之代語諸刻作秦漢之代¶
語葢不知者所妄改後南楚江湘之閒代語郭注云凡以異語相易謂之代也惟永樂大典本及曹毅之¶
本作南鄙據下文則南鄙正謂南楚江湘之閒)¶
¶
<pb:KR1j0006_WYG_010-4a>¶
　　婩(魚踐反)□(音䇿)鮮好也南楚之外通語也¶
¶
　　(案說文□齊也玉篇婩好也張湛注列子巧佞愚直婩斫便辟引字林云婩齊也葢婩與□皆容止整齊¶
鮮潔之貌故婩□鮮同爲好也廣雅婩□鮮好也義本此)¶
¶
　　㘓哰(闌牢二音)謰謱(上音連下力口反)拏也(言譇拏也奴加反)東齊周晉之¶
鄙曰㘓哰㘓哰亦通語也(平原人好㘓哰也)南楚曰謰謱或謂¶
之支註(支之豉反註音注)或謂之詀謕(上託兼反下音蹄)轉語也拏揚¶
州會稽之語也或謂之惹(言情惹也汝邪反一音若)或謂之䛳(言誣䛳也¶
案廣雅㘓哰謰謱也惹䛳拏也皆本此說文拏牽引也譇拏羞窮也又言部云謰謱辵部云連遱玉篇作¶
<pb:KR1j0006_WYG_010-4b>¶
嗹嘍拏又作詉云譇詉言不可解嗹嘍多言也惹亂也䛳言輕也譇廣韻作□云㘓哰□拏語不可解嗹¶
嘍言語繁絮貌連嘍煩貌謰謱小兒語隨文立訓義可互見廣韻於謕字下云轉語則誤讀方言後漢書¶
馮衍傳禍拏未解兵連不息注云拏謂相連引也王逸九思媒女詘兮謰謱洪興祖補注引方言謰謱孥¶
也南楚曰謰謱又云一曰謰謱語亂也東齊各本作東南從曹毅之本)¶
¶
　　亄(音懿)&KR1931;貪也(謂慳貪也)荆汝江湘之郊凡貪而不施謂之亄¶
(亦中國之通語)或謂之&KR1931;或謂之悋悋恨也(慳者多惜恨也)¶
¶
　　(案陸機謝平原内史表豈臣蒙垢含吝所宜忝竊李善注引方言貪而不施謂之吝悋吝古通用亦作遴¶
□今作嗇廣雅亄嗇遴貪也義本此)¶
¶
<pb:KR1j0006_WYG_010-5a>¶
　　遥窕淫也九疑荆郊之鄙謂淫曰遥(言心遥蕩也)沅湘之閒¶
謂之窕(窈窕冶容)¶
¶
　　(案廣雅遥窕婬也義本此淫婬同荀子禮論篇故其立文飾也不至於窕冶楊倞注云窕讀爲姚姚冶妖¶
美也)¶
¶
　　濳涵(音含或古南反)沈也楚郢以南曰涵或曰濳濳又游也(濳行¶
水中亦爲游也)¶
¶
　　(案左思呉都賦涵泳乎其中劉逵注云涵沈也揚雄方言曰南楚謂沈爲涵廣雅濳沈没也)¶
¶
　　&KR1254;安靜也江湘九疑之郊謂之&KR1254;¶
¶
<pb:KR1j0006_WYG_010-5b>¶
　　(案&KR1254;各本訛作□筆畫之舛遂不成字說文云&KR1254;無人聲楚辭逺遊野&KR1254;漠其無人&KR1254;亦或作□江淹别¶
賦道已寂而未傳范蔚宗樂遊應詔詩虚寂在川岑李善注竝引方言寂安靜也寂即&KR1254;廣雅&KR1254;安靜也¶
義本此&KR1254;與安皆訓靜李善連引安字&KR0651;誤)¶
¶
　　拌(音伴又普槃反)棄也楚凡揮棄物謂之拌或謂之敲(恪校反今汝潁¶
閒語亦然或云撅也)淮汝之閒謂之投(江東又呼擫音黶又音揞)¶
¶
　　(案廣雅拌墽投棄也曹憲音釋墽苦孝反又苦交反是墽與敲字異音義同春秋文公十八年左傳投諸¶
四裔杜預注云投棄也注内江東又呼擫各本擫訛作撅與上或云撅也相亂而訛又音揞三字訛作又¶
音犳音豹五字今訂正廣韻揞呉人云抛也黶於琰切揞於陷切語輕重異耳)¶
¶
<pb:KR1j0006_WYG_010-6a>¶
　　諑愬也(諑譖亦通語也)楚以南謂之諑¶
¶
　　(案離騷謡諑謂余以善淫王逸注云諑猶譖也洪興祖補注引方言此條文竝同愬亦作訴廣雅¶
諑訴也諑訴䛼也曹憲音釋云䛼音毁即䛼謗之䛼今毁乃訓壞)¶
¶
　　戲(音羲)泄歇也楚謂之戲泄奄息也楚揚謂之泄¶
¶
　　(案戲歇一聲之轉泄亦作渫曹植七啟於是爲歡未渫李善注引方言渫歇也又作洩顔延之赭白馬賦¶
畜怒未洩注引方言洩歇也司馬相如上林賦掩細柳注引方言掩者息也枚乗七發掩青蘋注引方言¶
掩息也奄掩古通用廣雅奄息也義本此)¶
¶
　　攓(音騫一曰騫)取也楚謂之攓¶
¶
<pb:KR1j0006_WYG_010-6b>¶
　　(案攓取也南楚曰攓已見卷一)¶
¶
　　昲曬乾物也揚楚通語也(昲音費亦皆北方常語耳或云㬓)¶
¶
　　(案廣雅昲㬓曬曝也玉篇云昲乾物也曬暴乾物也㬓置風日中令乾注内費諸刻訛作曬今從曹毅之¶
本常諸刻作通又脫耳字今從永樂大典本)¶
¶
　　䕁(音斐)卒也(謂倉卒也)江湘之閒凡卒相見謂之䕁相見或曰¶
突(他骨反)¶
¶
　　(案詩齊風突而弁兮釋文引方言凡卒相見謂之突廣雅䕁突猝也卒猝古通用玉篇云江湖之閒凡卒¶
見謂之䕁也湖乃湘之訛)¶
¶
<pb:KR1j0006_WYG_010-7a>¶
　　迹迹㞕㞕不安也(皆徃來之貌也)江沅之閒謂之迹迹秦晉謂¶
之㞕㞕或謂之塞塞或謂之省省不安之語也¶
¶
　　(案後漢王良傳何其往來㞕㞕不憚煩也注引方言㞕㞕不安也秦晉曰㞕㞕又引郭注往來貌潘岳閒¶
居賦尚何能違䣛下色養而㞕㞕從斗筲之役乎李善注引方言㞕㞕不靜也即不安之訛廣雅㞕㞕迹¶
迹塞塞省省不安也義本此)¶
¶
　　&KR3827;沭(&KR3827;音鬩)佂伀遑遽也江湘之閒凡窘猝怖遽謂之&KR3827;¶
沭(喘&KR0689;貌也)或謂之佂伀¶
¶
　　(案王褒四子講徳論百姓佂伀無所措其手足李善注引方言佂伀惶遽也廣雅&KR3827;沭怖懅也佂伀懼也¶
<pb:KR1j0006_WYG_010-7b>¶
屏營佂伀也遑惶同遽懅同曹憲音釋佂音征伀音鍾玉篇云方言&KR3827;沭或謂之佂伀也&KR3827;亦作㦦沭亦¶
作怵佂伀亦作怔忪玉篇云&KR3827;沭遑遽也怔忪懼貌)¶
¶
　　翥舉也(謂軒翥也)楚謂之翥¶
¶
　　(案潘岳射雉賦鬰軒翥以餘怒徐爰注引方言翥舉也楚辭逺遊鸞鳥軒翥而翔飛洪興祖補注引方言¶
此條文竝同說文云翥飛舉也)¶
¶
　　忸怩慙歰也(歰猶苦也)楚郢江湘之閒謂之忸怩或謂之㗤¶
咨(子六莊伊二反)¶
¶
　　(案晉語君忸怩顔韋昭注云忸怩慙貌□岐注孟子云忸怩而慙廣雅忸怩㗤咨也忸怩㗤咨竝雙聲注¶
<pb:KR1j0006_WYG_010-8a>¶
内莊伊反莊字乃類隔改音和爲即伊反)¶
¶
　　垤封場也楚郢以南蟻土謂之封垤中齊語也¶
¶
　　(案詩豳風鸛鳴于垤毛傳垤螘冢也孟子泰山之於丘垤□岐注云垤蟻封也螘蟻同廣雅封垤場也義¶
本此謂之封各本訛作謂之垤呉淑事類賦注引方言楚郢以南蟻土謂之封今據以訂正)¶
¶
　　讁過也(謂罪過也音𧷤亦音適罪罰也)南楚以南凡相非議人謂之讁¶
或謂之衇(血脈)衇又慧也(今名黠爲鬼衇)¶
¶
　　(案列子力命篇窮年不相讁發張湛注云讁謂責其過也詩商頌歲事來辟勿予禍適毛傳適過也讁適¶
古通用亦作謫說文云謫罰也潘岳射雉賦靡聞而驚無見自脈徐爰注云方言注曰俗謂黠爲鬼脈言¶
<pb:KR1j0006_WYG_010-8b>¶
雉性驚鬼黠脈即衇注内血脈當作音血脈之脈)¶
¶
　　膊兄也(皆音義所未詳)荆揚之鄙謂之膊桂林之中謂之□¶
&KR1996;極吃也楚語也(亦北方通語也)或謂之軋(鞅軋氣不利也烏八反)或謂¶
之歰(語歰難也今江南又名吃爲喋若葉反)¶
¶
　　(案&KR1996;亦通用蹇極亦作㥛列子力命篇㺒㤉情露&KR1996;㥛凌誶四人相與游於世胥如志也窮年不相曉悟¶
自以爲才之得也張湛注云方言&KR1996;吃也極急也謂語急而吃說文云吃言蹇難也廣雅&KR1996;極軋歰吃也¶
義本此)¶
¶
　　啙(昨啟反)矲(蒲楷反)短也江湘之會謂之啙凡物生而不長¶
<pb:KR1j0006_WYG_010-9a>¶
大亦謂之鮆又曰癠(今俗呼小爲癠音薺菜)桂林之中謂短矲(言矲¶
□也)矲通語也東陽之閒謂之㾈(言俯視之因名)¶
¶
　　(案啙字兩見以下云亦謂之鮆證之皆應作鮆徐堅初學記引方言鮆矲短也廣韻癠字引方言曰生而¶
不長也廣雅癠鮆㾈矲短也曹憲音釋癠在細反鮆籍禮反注内□訛作偕廣韻矲□短也今據以訂正)¶
¶
　　鉗(鉗害又惡也)㽹(㽹恎惡腹也妨反反)憋(憋怤急性也妨滅反)惡也南楚凡人&KR0714;¶
罵謂之鉗(&KR0714;猶惡也)又謂之㽹¶
¶
　　(案徐爰注潘岳射雉賦云鷩性悍憋李善引方言憋惡也後漢書董卓傳敝腸狗態注云續漢書敝作憋¶
方言憋惡也郭璞曰憋怤急性也列子力命篇憋懯張湛注懯音敷懯怤字異音義同廣雅憋鉗㽹惡也¶
<pb:KR1j0006_WYG_010-9b>¶
義本此)¶
¶
　　癡騃也(吾駭反)揚□之郊凡人相侮以爲無知謂之眲(諾革¶
反)眲耳目不相信也(因字名也)或謂之斫(斫卻斫頑直之貌今關西語亦皆然¶
案列子黄帝篇顧見商丘開年老力弱面目黎黑衣冠不檢莫不眲之張湛注引方言揚越之聞凡人相¶
輕侮以爲無知謂之眲眲耳目不相信也說文癡不慧也廣雅騃癡也)¶
¶
　　惃(衮□)愂(音勃)頓愍惽也(謂迷惽也)楚揚謂之惃或謂之愂江湘¶
之閒謂之頓愍(頓愍猶頓悶也)或謂之氐惆(丁弟丁牢二反)南楚飲毒¶
藥懣謂之氐惆亦謂之頓愍猶中齊言眠眩也愁恚憒¶
<pb:KR1j0006_WYG_010-10a>¶
憒毒而不發謂之氐惆(氐惆猶懊憹也)¶
¶
　　(案廣雅惃愂頓愍眠眩亂也義本此)¶
¶
　　悅舒蘇也(謂蘇息也)楚通語也¶
¶
　　(案廣韻穌息也舒悅也義本此蘇穌古通用)¶
¶
　　眠娗(莫典塗殄二反)脈蜴(音析)賜施(輕易)茭媞(恪校得懈二反)譠謾(託蘭莫蘭二反)¶
㦒忚(麗醯二音)皆欺謾之語也楚郢以南東揚之郊通語也¶
(六者亦中國相輕易蚩弄之言也)¶
¶
　　(案列子力命篇眠娗諈諉勇敢怯疑四人相與游於世胥如志也窮年不相讁發自以行無戾也張湛注¶
<pb:KR1j0006_WYG_010-10b>¶
引方言眠娗欺謾之語也又引郭璞云謂以言相蚩弄也脈蜴當即衇摘語之轉耳劉熈釋名云衇摘猶¶
譎摘也玉篇云譠謾欺也廣韻云㦒忚欺慢之語出方言慢乃謾之訛注内輕易當作音輕易之易)¶
¶
　　&KR3573;(音旃裘)頟顏顙也湘江之閒謂之&KR3573;(今建平人呼頟爲&KR3573;)中夏謂¶
之頟東齊謂之顙汝潁淮泗之閒謂之顏¶
¶
　　(案齊語天威不違顔咫尺韋昭注云顔睂目之閒史記高祖本紀隆準而龍顔集解應劭曰顔頟顙也齊¶
人謂之顙汝南淮泗之閒曰顔後漢書杜篤傳於是同穴裘褐之域共川鼻飲之國莫不袒跣稽顙失氣¶
虜伏注云方言曰顙額顙也玉篇引方言江淮之閒謂頟爲&KR3573;中夏謂之額東齊謂之顙淮即湘之訛頟¶
額同廣雅&KR3573;顔顙頟也義本此沈彤釋骨云横在髮際前者曰額顱亦曰額額之中曰顔曰庭其㫄曰額¶
<pb:KR1j0006_WYG_010-11a>¶
角睂閒曰闕其下曰下極下極者目閒也睂目閒亦通曰顔)¶
¶
　　頷頤頜也(謂頷車也)南楚謂之頷(亦今通語耳)秦晉謂之頜頤其¶
通語也¶
¶
　　(案廣雅頷頤頜也義本此春秋宣公五年公羊傳絕其頷何休注云頷口馬融長笛賦寒態振頷李善注¶
引方言頷頤也玉篇引方言頜頤頷也頷說文作□云頤也釋名云輔車或曰牙車或曰頷或曰頰車或¶
曰□車沈彤釋骨云耳下曲骨載頰在頷後者曰頰車曰曲頓曰巨屈說文頜與頤同訓□葢從口内言¶
之若從口外言則兩㫄爲頷頷前爲頤不容相假故内經無通稱者)¶
¶
　　紛怡喜也湘潭之閒曰紛怡或曰巸已(嬉怡二音)¶
¶
<pb:KR1j0006_WYG_010-11b>¶
　　(案廣雅紛怡喜也義本此)¶
¶
　　&KR3483;(酒酣)或也沅澧之閒凡言或如此者曰&KR3483;如是(此亦憨聲之轉¶
耳)¶
¶
　　(案或&KR3483;一聲之轉注内酒酣當作音酒酣之酣此亦憨三字有舛誤&KR3483;憨語輕重異耳當是亦言憨廣韻¶
邯江湘人言也言下應脫一或字)¶
¶
　　愮療治也江湘郊會謂醫治之曰愮(俗云厭愮病音曜)愮又憂¶
也(博異義也)或曰療¶
¶
　　(案春秋襄公二十六年左傳不可救療杜預注云療治也玉篇云愮憂也療愮語之變轉故愮可從療爲¶
<pb:KR1j0006_WYG_010-12a>¶
治療又可從愮爲憂廣雅摇療治也摇愮古通用)¶
¶
　　芔(凶位反)莽(嫫母反)草也東□揚州之閒曰芔南楚曰莽¶
(案詩小雅卉木萋萋毛傳卉草也陸機□洛道中詩安轡遵平莽李善注引方言草南楚謂之莽又見前¶
卷三内)¶
¶
　　悈鰓(悈音良愅鰓音魚鰓)乾都(乾音干)耇(音垢)革老也(皆老者皮色枯瘁之形也)皆¶
南楚江湘之閒代語也(凡以異語相易謂之代也)¶
¶
　　(案三國志蜀書彭羕傳老革荒悖可復道邪裴松之注引方言滅鰓乾都耆革老也又引郭璞注曰皆老¶
者皮毛枯瘁之形也滅即悈之訛耆即耇之訛毛即色之訛玉篇云悈老也義本此注内良愅愅本作諽¶
<pb:KR1j0006_WYG_010-12b>¶
說文云飭也讀若戒玉篇云或作愅廣韻諽謹也良愅之語葢猶言良謹楷革反)¶
¶
　　㧙(神祕)抌(都感反亦音甚)推也南楚凡相推搏曰㧙或曰㧾(苦骨反)¶
沅涌&KR3828;幽之語(&KR3828;水今在桂陽音扶涌水今在南郡華容縣也)或曰攩(今江東人亦名¶
推爲攩音晃)¶
¶
　　(案列子黄帝篇既而狎侮欺詒攩㧙挨抌亡所不爲張湛注云方言今江東人亦名推爲攩又音晃此乃¶
注文方言下應脫一注字又云方言凡相推搏曰㧙又抌字下云方言擊背也此語方言所無注内神祕¶
當作音神祕之祕諸刻神訛作揰)¶
¶
　　食閻(音鹽)慫慂(上子竦反下音涌)勸也南楚凡己不欲喜而㫄人¶
<pb:KR1j0006_WYG_010-13a>¶
說之不欲怒而㫄人怒之謂之食閻或謂之慫慂¶
(案廣雅食閻慫慂勸也本此廣韻引方言慫慂歡也歡即勸之訛)¶
¶
　　欸(音醫或音塵埃)&KR2850;(鳬鷖)然也南楚凡言然者曰欸或曰&KR2850;¶
(案楚辭渉江篇欸秋冬之緒風王逸注云欸歎也洪興祖補注引方言欸然也南楚凡言然者曰欸韋孟¶
諷諫詩勤唉厥生李善注引方言曰唉歎辭也此非方言文廣雅欸&KR2850;然譍也廣韻&KR2850;相言應辭譍應古¶
通用注内鳬鷖當作音鳬鷖之鷖)¶
¶
　　緤末紀緒也南楚皆曰緤(音嶭)或曰端或曰紀或曰末皆¶
楚轉語也¶
¶
<pb:KR1j0006_WYG_010-13b>¶
　　(案歐陽建臨終詩成此禍福端盧諶覽古詩昭襄欲負力相如折其端李善注皆引方言端緒也說文云¶
紀絲别也緒絲耑也廣雅耑緒末也端耑古通用)¶
¶
　　䁓(音總)&KR3565;(音麗)闚䀡(敕纎反)占伺視也凡相竊視南楚謂之闚¶
或謂之䁓或謂之䀡或謂之占或謂之&KR3565;&KR3565;中夏語也¶
(亦言&KR5256;也)闚其通語也自江而北謂之䀡或謂之覗凡相候¶
謂之占占猶瞻也¶
¶
　　(案郭璞江賦爾乃&KR3565;雰祲於清旭李善注引方言&KR3565;視也班固西都賦魚窺淵李善注引方言窺視也窺¶
即闚禮記檀弓篇我喪也斯沾鄭注云沾讀曰覘覘視也又晉人之覘宋者注云覘闚視也學記呻其佔¶
<pb:KR1j0006_WYG_010-14a>¶
畢注云佔視也晉語公使覘之韋昭注云覘微視也覘䀡同通用佔覗伺同廣雅窺覘覗䁓占視也義本¶
此廣韻朡字引方言云南人竊視注内&KR5256;各本訛作□今訂正&KR5256;&KR3565;一聲之轉玉篇&KR5256;視也)¶
¶
　　郺(惡孔反)□(奴動反)晠多也南楚凡大而多謂之郺或謂之¶
□凡人語言過度及妄施行亦謂之□¶
¶
　　(案後漢書崔駰傳若夫紛繷塞路注引方言繷盛多也音奴董反繷□古通用盛晠古通用廣雅郺□盛¶
饒多也)¶
¶
　　抯(柤棃)摣(仄加反)取也南楚之閒凡取物溝泥中謂之抯或¶
謂之摣¶
¶
<pb:KR1j0006_WYG_010-14b>¶
　　(案廣雅摣抯取也義本此說文云抯挹也讀若樝棃之樝此注作柤棃同仄加反各本反訛作以廣雅曹¶
憲音釋作反亦傳寫之訛玉篇作反今據以訂正)¶
¶
　　&KR1665;(音汎)僄(飄零)輕也楚凡相輕薄謂之相&KR1665;或謂之僄也¶
(案廣雅僄&KR1665;輕也義本此玉篇引方言&KR1665;輕也荀子脩身篇怠慢僄弃楊倞注云僄輕也謂自輕其身也¶
方言楚謂相輕薄爲僄後漢書班固傳雖輕迅與僄狡袁紹傳僄狡鋒俠注皆引方言僄輕也音匹妙反¶
&KR1665;僄亦作汎剽左思魏都賦過以汎剽之單慧劉逵注云揚雄方言曰汎剽輕也曹植樂府詩白馬篇勇¶
剽若豹螭李善注引方言剽輕也注内飄零當作音飄零之飄)¶
¶
　　輶軒使者絶代語釋别國方言十¶
¶
