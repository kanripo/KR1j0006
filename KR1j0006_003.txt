# -*- mode: mandoku-view; -*-
#+TITLE: 輶軒使者絕代語釋別國方言
#+DATE: 2016-04-12 14:30:30.259781
#+PROPERTY: ID KR1j0006
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 3
<pb:KR1j0006_WYG_003-1a>¶
　　欽定四庫全書¶
¶
　　輶軒使者絕代語釋别國方言三¶
¶
　　漢　揚　雄撰¶
¶
　　晉　郭璞　注¶
¶
　　陳楚之閒凡人嘼乳而雙産謂之釐孳(音茲)秦晉之閒謂¶
之僆子(音輦)自關而東□魏之閒謂之孿生(蘇官反)女謂之¶
嫁子(言徃適人)¶
¶
　　(案説文孿一乳兩子也亦作㝈廣雅釐孳僆㝈也雙㝈二也義本此釐亦作孷孳亦作孖玉篇云孷孖雙¶
<pb:KR1j0006_WYG_003-1b>¶
生也雞鴨成僆又引文字音義云江東呼畜雙産謂之僆)¶
¶
　　東齊之閒壻謂之倩(言可借倩也今俗呼女壻爲卒便是也)¶
¶
　　(案壻各本訛作聓今訂正史記倉公列傳黄氏諸倩集解云徐廣曰倩者女壻也駰案方言曰東齊之閒¶
壻謂之倩郭璞曰言可假倩也説文云東齊壻謂之倩廣雅壻謂之倩皆本此注是也下各本有卒便一¶
作平使六字)¶
¶
　　燕齊之閒養馬者謂之娠(今之温厚也音振)官婢女廝謂之娠¶
(女廝婦人給使者亦名娠)¶
¶
　　(案娠亦作侲後漢書文苑列傳虜&KR2847;侲注引方言侲養馬人也玉篇引方言燕齊之閒謂養馬者曰侲説¶
<pb:KR1j0006_WYG_003-2a>¶
文云官婢女隸謂之娠徐堅初學記引方言燕齊之閒養馬者及奴婢女廝皆謂之娠)¶
¶
　　楚東海之閒亭父謂之亭公(亭民)卒謂之弩父(主擔幔努導幨因名¶
云)或謂之褚(言衣赤也褚音赭)¶
¶
　　(案春秋昭公二年左傳請以印爲褚師杜預注云褚師市官説文褚卒也廣雅亭父褚卒也義本此)¶
¶
　　臧甬(音勇)侮獲奴婢賤稱也荆淮海岱雜齊之閒(俗不純爲雜)¶
罵奴曰臧罵婢曰獲齊之北鄙燕之北郊凡民男而壻¶
婢謂之臧女而婦奴謂之獲亡奴謂之臧亡婢謂之獲¶
皆異方罵奴婢之醜稱也自關而東陳魏宋楚之閒保¶
<pb:KR1j0006_WYG_003-2b>¶
庸謂之甬(保言可保信也)秦晉之閒罵奴婢曰侮(皆爲人所輕弄¶
案後漢書何敝傳然臧獲之謀注引方言臧獲奴婢賤稱也荀子王霸篇則雖臧獲楊倞注云臧獲奴婢¶
也方言謂荆淮海岱之閒罵奴曰臧罵婢曰獲燕齊亡奴謂之臧亡婢謂之獲或曰取貨謂之臧擒得謂¶
之獲皆謂有罪爲奴婢者故周禮云其奴男子入于罪隸女子入于舂槀史記魯仲連列傳臧獲且羞與¶
之同名矣裴駰集解引方言荆淮海岱燕齊之閒罵奴曰臧罵婢曰獲燕齊即雜齊之訛廣韻引方言作¶
荆淮海岱淮濟之閒雜齊淮濟字形相近而訛各本壻訛作聓漢書司馬遷傳且夫臧獲婢妾猶能引決¶
注引應劭曰揚雄方言云海岱之閒罵奴曰臧罵婢曰獲燕之北郊民而聓婢謂之臧女而婦奴謂之獲¶
聓字亦轉寫之訛徐堅初學記引方言此條作壻今據以訂正司馬相如列傳與保庸雜作集解引方言¶
<pb:KR1j0006_WYG_003-3a>¶
保庸調之南方奴婢賤稱也調乃謂字訛舛南方二字乃甬字訛舛甬作勇遂離而爲南方亦校書者妄¶
以意改也賈&KR0105;過秦論材能不及中庸李善注引方言庸賤稱也廣雅甬保庸使也侮獲婢也)¶
¶
　　蔿(音花)譌(訛言)□(五𤓰反皆化聲之轉也)涅化也燕朝鮮洌水之閒曰¶
涅或曰□雞伏卵而未孚(音赴)始化之時謂之涅¶
¶
　　(案譌訛古通用爾雅釋言訛化也亦作吪詩豳風四國是吪毛傳吪化也注内訛言當作音訛言之訛説¶
文涅黑土在水中也論語涅而不緇注引孔安國云涅可以染皁是涅取染化之義廣雅□蔿涅七也義¶
本此匕古化字)¶
¶
　　斟協汁也(謂和協也或曰瀋汁所未能詳)北燕朝鮮洌水之閒曰斟自¶
<pb:KR1j0006_WYG_003-3b>¶
關而東曰協關西曰汁¶
¶
　　(案協汁古多無别周禮太史讀禮書而協事鄭注云故書協作叶杜子春云叶協也書亦或爲協或爲汁¶
鄉士汁日注云汁合也和也和合支幹善日釋文汁音協本亦作協大行人協辭命注云故書作叶詞命¶
鄭司農云叶當爲汁釋文叶音協汁之十反叶也又音協張衡西京賦五緯相汁以旅於東井李善注引¶
方言汁叶也之十反注内瀋汁各本訛作潘汁今訂正劉熈釋名云宋魯人皆謂汁爲瀋史記張儀列傳¶
廚人進斟司馬貞索隱云斟謂羮汁故名汁爲斟)¶
¶
　　蘇芥草也(漢書曰樵蘇而爨蘇猶蘆語轉也)江淮南楚之閒曰蘇自關¶
而西或曰草或曰芥(或言菜也)南楚江湘之閒謂之莽(嫫母反¶
<pb:KR1j0006_WYG_003-4a>¶
案莊子天運篇蘇者取而爨之釋文李云蘇草也方言江淮南楚之閒謂之蘇春秋哀公元年左傳以民¶
爲土芥杜預注云芥草也謂之莽各本訛作謂之芥注内嫫母反脱反字張衡西京賦赴長莽嶭綜注引¶
方言曰草南楚之閒謂之莽後卷十内莽嫫毋反可證此條訛脱今訂正廣雅蘇芥莽草也義本此)¶
¶
　　蘇亦荏也(荏屬也爾雅曰蘇桂荏也)關之東西或謂之蘇或謂之荏¶
周鄭之閒謂之公蕡(音翡翠今江東人呼荏爲䓊音魚)沅湘之南或謂¶
之□(今長沙人呼野蘇爲□音車轄沅水名在武陵)其小者謂之䖆葇(荲葇也亦蘇之¶
種類因名云)¶
¶
　　(案爾雅釋草蘇桂荏郭注云蘇荏類故名桂荏徐鍇説文繫傳云荏白蘇也桂荏紫蘇也後漢書馬融傳¶
<pb:KR1j0006_WYG_003-4b>¶
桂荏鳬葵注引方言蘇亦荏也玉篇云長沙人呼野蘇爲□香葇菜蘇類也䖆亦作穰廣雅公蕡穰葇□¶
荏蘇也本此注内音魚曹毅之本作音吾)¶
¶
　　蘴(舊音蜂今江東音嵩字作菘也)蕘(鈐鐃)蕪菁也陳楚之郊謂之蘴魯齊之郊謂之蕘關之東西謂之蕪菁趙魏之郊謂之大芥¶
其小者謂之辛芥或謂之幽芥其紫蕐者謂之蘆菔(今江¶
東名爲温松實如小豆羅匐二音)東魯謂之菈&KR2776;(洛荅徒合兩反)¶
¶
　　(案蘴亦作葑詩邶風采葑采菲毛傳葑須也疏引方言此條關之東西作關西趙魏之郊郊訛作部爾雅¶
釋草須蕵蕪疏即録詩疏故亦同誤鄭注坊記云葑蔓菁也陳宋之閒謂之葑陸璣草木疏云幽州人或¶
<pb:KR1j0006_WYG_003-5a>¶
謂之芥釋草又曰葖蘆萉郭璞注云萉宜爲菔蘆菔蕪菁屬紫花大根俗呼雹葖疏云紫花菘也俗呼温¶
菘説文云蘆菔似蕪菁實如小尗者玉篇引方言豐江東呼菘蕪菁也葢雜取注文言之又引方言東魯¶
人呼蘆菔爲菈&KR2776;子廣韻菈&KR2776;秦人呼蘿蔔廣雅蘴蕘蕪精也菈&KR2776;蘆菔也皆本此注内鈐鐃當作音鈐¶
鐃之鐃)¶
¶
　　䓈芡(音儉)雞頭也北燕謂之䓈(今江東亦呼䓈耳)青徐淮泗之閒¶
謂之芡南楚江湘之閒謂之雞頭或謂之鴈頭或謂之¶
烏頭(狀似烏頭故轉以名之)¶
¶
　　(案䓈多訛作葰曹毅之本不誤廣雅䓈芡雞頭也本此曹憲音釋䓈悦橤反玉篇引方言䓈芡雞頭也北¶
<pb:KR1j0006_WYG_003-5b>¶
燕謂之䓈廣韻引方言南楚謂之雞頭北燕謂之䓈青徐淮泗之閒謂之芡周禮籩人加豆之實蓤芡㮚¶
脯鄭注芡雞頭也疏云今人或謂之鴈頭)¶
¶
　　凡草木刺人北燕朝鮮之閒謂之茦(爾雅曰茦刺也)或謂之壯¶
(今淮南人亦呼壯壯傷也山海經謂刺爲傷也)自關而東或謂之梗(今之梗榆)或謂¶
之劌(劌者傷割人名音鱥魚也)自關而西謂之刺江湘之閒謂之棘¶
(楚詞曰曾枝剡棘亦通語耳音已力反)¶
¶
　　(案茦各本訛作策今訂正爾雅釋草茦刺郭注云草刺針也關西謂之刺燕北朝鮮之閒曰茦見方言疏¶
全引方言此條文竝同釋文引方言凡草木而刺人者北燕朝鮮之閒謂之茦關西呼茦壯爲莿說文茦¶
<pb:KR1j0006_WYG_003-6a>¶
莿二字轉注徐鍇繫傳云此爲草木之莿刺為斫刺之刺廣雅梗劌棘茦刺壯箴也古通用刺不必如徐¶
鍇所辨别張衡西京賦梗林爲之靡拉李善注引方言凡草木刺人爲梗聘義廉而不劌鄭注云劌傷也¶
釋文九衛反引字林劌利傷也楚辭橘頌曾枝剡棘洪興祖補注引方言凡草木刺人江湘之閒謂之棘)¶
¶
　　凡飲藥傅藥而毒南楚之外謂之瘌(乖瘌)北燕朝鮮之閒¶
謂之癆(癆瘌皆辛螫也音聊)東齊海岱之閒謂之瞑或謂之眩(瞑眩¶
亦今通語耳)自關而西謂之毒瘌痛也¶
¶
　　(案説文楚人謂藥毒曰痛瘌朝鮮謂藥毒曰癆瞑多訛作眠曹毅之本不誤孟子引書曰若藥不瞑眩趙¶
岐注云藥攻人疾先使瞑眩憒亂尚書疏引方言凡飲藥而毒東齊海岱閒或謂之瞑或謂之眩廣雅癆¶
<pb:KR1j0006_WYG_003-6b>¶
毒瘌痛也義本此)¶
¶
　　逞曉恔苦快也(恔即狡狡戲亦快事也)自關而東或曰曉或曰逞¶
江淮陳楚之閒曰逞宋鄭周洛韓魏之閒曰苦東齊海¶
岱之閒曰恔自關而西曰快¶
¶
　　(案前卷二内逞苦了快也曉與了義葢相因孟子於人心獨無恔乎趙岐注云恔快也廣雅逞苦曉恔快¶
也義本此)¶
¶
　　膠譎詐也涼州西南之閒曰膠自關而東西或曰譎或¶
曰膠(汝南人呼欺爲讉訰他回反亦曰詒音殆)詐通語也¶
¶
<pb:KR1j0006_WYG_003-7a>¶
　　(案説文云梁益曰謬欺天下曰譎郭璞爾雅序曰竝多紛謬釋文引方言謬詐也廣雅謬譎詐膠欺也謬¶
與膠兩見今方言無謬詐也之語或此條脱一謬字爾雅釋詁詐譌也疏全引方言此條文竝同列子黄¶
帝篇既而狎侮欺詒張湛注引方言相欺亦曰詒似即此條注文)¶
¶
　　揠擢拂戎拔也(今呼拔草心爲揠烏拔反)自關而西或曰拔或曰擢¶
自關而東江淮南楚之閒或曰戎東齊海岱之閒曰揠¶
(案孟子宋人有閔其苗之不長而揠之者趙岐注云揠挺拔之欲亟長也潘岳爲賈謐作贈陸機詩擢應¶
嘉舉李善注引方言擢拔也廣雅揠擢拂戎拔也義本此)¶
¶
　　慰廛度凥也(周官云夫一廛宅也音纏約)江淮青徐之閒曰慰東齊¶
<pb:KR1j0006_WYG_003-7b>¶
海岱之閒或曰度或曰廛或曰踐¶
¶
　　(案廣雅慰廛凥也義本此文選雜詩宴慰及私辰李善注引方言慰居也凥居古通用周禮遂人夫一廛¶
注云廛居也城邑之居古音宅讀如度故宅度古多通詩大雅宅是鎬京坊記引作度是鎬京周禮縫人¶
注引書度西今書作宅西他如史記五帝本紀五流有度五度三居夏本紀三危既度論衡引詩此維與¶
度之類漢書注臣瓉云案古文宅度同是也)¶
¶
　　萃雜集也東齊曰聚¶
¶
　　(案詩陳風有鴞萃止毛傳萃集也鄭語先王以土與金木水火雜以成百物韋昭注云雜合也廣雅萃雜¶
集聚也義本此)¶
¶
<pb:KR1j0006_WYG_003-8a>¶
　　迨遝及也東齊曰迨(音殆)關之東西曰遝或曰及¶
¶
　　(案爾雅釋言迨及也郭注云東齊曰迨又逮遝也注云今荆楚人皆曰遝玉篇云䢔遝行相及也)¶
¶
　　荄杜根也(今俗名韭根爲荄音陔)東齊曰杜(詩曰徹彼桑杜是也)或曰茇(音撥¶
案爾雅釋草荄根郭注云俗呼韮根爲荄潘岳懐舊賦陳荄被于堂除悼亡詩枯荄帶墳隅李善注兩引¶
方言荄根也詩豳風徹彼桑土釋文云韓詩作杜方言東齊謂根曰杜説文云茇艸根也春艸根枯引之¶
而發土爲撥故謂之茇)¶
¶
　　班徹列也北燕曰班東齊曰徹¶
¶
　　(案趙岐注孟子班爵禄云班列也春秋昭公二年左傳送從逆班杜預注云班列也任昉奏彈曹景宗曰¶
<pb:KR1j0006_WYG_003-8b>¶
榮髙列侯李善注引方言列班也所引即此文詩大雅王命召伯徹申伯土田毛傳徹治也鄭箋云治者¶
正其井牧定其賦税亦於班列之義爲近廣雅列班布也)¶
¶
　　瘼(音莫)癁(謂勞復也)病也東齊海岱之閒曰瘼或曰癁秦曰瘎¶
(音閻或諶)¶
¶
　　(案詩小雅亂離瘼矣毛傳瘼病也爾雅瘼病也郭注云東齊曰瘼癁亦作□玉篇□再病也廣韻瘎腹内¶
故病廣雅□瘎也)¶
¶
　　掩醜掍(衮衣)綷(作憒反)同也江淮南楚之閒曰掩宋衛之閒¶
曰綷或曰掍東齊曰醜¶
¶
<pb:KR1j0006_WYG_003-9a>¶
　　(案掩奄古通用詩周頌奄有四方毛傳奄同也醜訓類類亦同也孟子今天下地醜德齊莫能相尚趙岐¶
注云醜類也言今天下之人君土地相類以方言證之於義尤明班固西都賦掍建章而連外屬王褒洞¶
簫賦掍其㑹合李善注兩引方言掍同也注内衮衣當作音衮衣之衮玉篇綷周也類篇綷周也宋衛語¶
周即同之訛説文作□云會五采繒色亦於同之義爲近廣雅掍粹醜同也粹當作綷)¶
¶
　　裕猷道也東齊曰裕或曰猷¶
¶
　　(案坊記引書爾有嘉謀嘉猷鄭注云猷道也猷繇古通用爾雅釋詁繇道也廣雅裕道也)¶
¶
　　虔散殺也東齊曰散青徐淮楚之閒曰虔¶
¶
　　(案虔訓殺已見前卷一内)¶
¶
<pb:KR1j0006_WYG_003-9b>¶
　　氾(音汎)浼(音漫)㶄(湯㶄)洼(烏蛙反)洿也(皆洿池也)自關而東或曰洼或¶
曰氾東齊海岱之閒或曰浼或曰㶄(荆州呼潢也)¶
¶
　　(案洿汙古通用説文洿濁水不流也一曰窳下也汚薉也一曰小池爲汙浼汚也詩曰河水浼浼孟子曰¶
汝安能浼我海岱之閒謂相汚曰㶄洼深池也潢積水池孫奭孟子音義引方言東齊之閒謂汚曰浼郭¶
注以為皆洿池之名廣雅汜□洼染㶄濩辱點汚也葢皆取薉汚義浼□古通用注内湯㶄當作音湯㶄¶
之㶄)¶
¶
　　庸恣比(比次)侹(挺直)更佚(蹉跌)代也齊曰佚江淮陳楚之閒曰¶
侹餘四方之通語也(今俗亦名更代作爲恣作也)¶
¶
<pb:KR1j0006_WYG_003-10a>¶
　　(案庸傭古通用恣當作佽説文佽遞也遞更易也侹代也代更也佚迭古亦通春秋文公十一年穀梁傳¶
兄弟三人佚害中國范甯注云佚猶更也班固西都賦更盛迭貴李善注引方言迭代也廣雅庸比侹佽¶
更迭代也義本此注内比次挺直蹉跌當作音比次之比音挺直之挺音蹉跌之跌)¶
¶
　　氓(音萌)民也(民之總名)¶
¶
　　(案氓亦作甿詩衛風氓之蚩蚩毛傳氓民也周禮遂人以下劑致甿鄭注云變民言甿異外内也甿猶懵¶
懵無知貌亦借用萌漢書霍去病傳及厥衆萌顔師古注云萌字與甿同)¶
¶
　　朹(音舊)仇也(謂怨仇也)¶
¶
　　(案朹集韻作㐜引方言㐜仇也朹从木九聲仇从人九聲㐜字不合六書應即朹之訛類篇收入九部葢¶
<pb:KR1j0006_WYG_003-10b>¶
以爲从九求聲於義無取)¶
¶
　　寓寄也¶
¶
　　(案寓訓寄已見前卷二内)¶
¶
　　露敗也¶
¶
　　(案露見也故有敗露之語)¶
¶
　　别治也¶
¶
　　(案辨别不淆紊故為治之義)¶
¶
　　棖法也(救傾之法)¶
¶
<pb:KR1j0006_WYG_003-11a>¶
　　(案説文棖杖也一曰法也與郭注救傾意合廣雅棖法也義本此又棖䟫古通用考工記弓人維角䟫之¶
鄭注䟫讀如䟫歫之䟫疏云䟫歫取其正也釋文䟫直庚反)¶
¶
　　謫(音責)怒也(相責怒也)¶
¶
　　(案春秋桓公十八年左傳公謫之釋文云謫責也即此注責怒之義)¶
¶
　　閒非也¶
¶
　　(案孟子政不足與閒也趙岐注云閒非也)¶
¶
　　格正也¶
¶
　　(案孟子惟大人爲能格君子之非趙岐注云格正也)¶
¶
<pb:KR1j0006_WYG_003-11b>¶
　　□數也(偶物為麗故云數也)¶
¶
　　(案説文廣雅竝云□數也亦通作麗詩大雅其麗不億毛傳麗數也)¶
¶
　　軫戾也(相乖戾也江東音善)¶
¶
　　(案軫亦作抮戾亦作盭廣雅抮盭偝也王融永明九年策秀才文紛諍空軫李善注引方言曰軫謂相乖¶
戾也即此條注文葢脱一注字方言各本乖訛作了今訂正)¶
¶
　　㞕(音嶭)潔也(謂潔清也)¶
¶
　　(案廣雅㞕潔也義本此詩邶風不我㞕以鄘風不㞕髢也毛傳竝云㞕絜也潔絜古通用)¶
¶
　　□(章順反)罪也(謂罪惡也)¶
¶
<pb:KR1j0006_WYG_003-12a>¶
　　(案廣雅□辠也義本此)¶
¶
　　俚(音吏)聊也(謂苟且也)¶
¶
　　(案漢書季布欒布田叔傳贊曰其畫無俚之至耳注晉灼曰揚雄方言俚聊也説文廣雅竝云俚聊也義¶
本此)¶
¶
　　稇(恪本反)就也(稇稇成就貌)¶
¶
　　(案稇各本訛作梱注内同今訂正説文稇絭束也玉篇廣韻竝云成孰與郭注成就貌合梱乃門橛於義¶
無取)¶
¶
　　苙(音立)圂也(謂蘭圂也)¶
¶
<pb:KR1j0006_WYG_003-12b>¶
　　(案孟子既入其苙趙岐注云苙蘭也蘭闌古通用漢書王莽傳與牛馬同蘭顔師古注云蘭謂遮蘭之若¶
牛馬蘭圈也)¶
¶
　　廋(音搜索也)隱也(謂隱匿也)¶
¶
　　(案廋本作廀廣雅廀隱也義本此晉語有秦客廀辭於朝韋昭注云廀隱也謂以隱伏譎詭之言問於朝¶
東方朔曰非敢試之乃與爲隱耳是也)¶
¶
　　銛(音忝)取也(謂挑取物)¶
¶
　　(案廣雅銛取也義本此趙岐注孟子以言餂之云餂取也孫奭音義丁曰字書及諸書竝無此餂字郭璞¶
方言注云音忝謂挑取物也其字從金今此字從食與方言不同葢傳寫誤也)¶
¶
<pb:KR1j0006_WYG_003-13a>¶
　　棖隨也(棖柱令相隨也)¶
¶
　　(案棖樘古亦通用樘丑庚反説文樘衺柱也徐鉉云今俗别作撐非是古多通用䟫王延壽魯靈光殿賦¶
枝䟫杈枒而斜據張載注云䟫或作棖字)¶
¶
　　儓(音臺)&KR2357;(音僰)農夫之醜稱也南楚凡罵庸賤謂之田儓(㑣儓¶
駑鈍貌或曰僕臣儓亦至賤之號也)或謂之&KR2357;(&KR2357;丁健貌也廣雅以爲奴字作僰音同)或謂¶
之辟辟商人醜稱也(辟辟便黠貌也音擘)¶
¶
　　(案儓亦作嬯説文云遟鈍也玉篇&KR2357;農夫之賤稱也南楚罵賤謂之&KR2357;廣雅儓&KR2357;醜也皆本此廣韻僰丁¶
壯貌亦醜也)¶
¶
<pb:KR1j0006_WYG_003-13b>¶
　　庸謂之倯轉語也(倯猶保倯也今隴右人名孏爲倯相容反)¶
¶
　　(案玉篇引方言此條文竝同孏即古嬾字亦作孄)¶
¶
　　褸裂(褸音縷)須捷挾斯敗也南楚凡人貧衣被醜敝謂之¶
須捷(須㨗狎翣也)或謂之褸裂(裂衣壊貌)或謂之襤褸故左傳曰¶
篳路襤褸以启山林(篳路柴車)殆謂此也或謂之挾斯(挾斯猶挾¶
變也)器物敝亦謂之挾斯¶
¶
　　(案爾雅釋詁際接翜捷也郭注云捷謂相接續也則須捷葢俟補綴之意釋言斯離也挾斯應是接㑹其¶
綻裂者挾亦作俠廣雅俠斯敗也襤褸今左傳作藍縷服虔注云言其縷破藍藍然疏引方言楚謂凡人¶
<pb:KR1j0006_WYG_003-14a>¶
貧衣破醜敝爲藍縷衣破即衣被之訛启啟古通用)¶
¶
　　&KR2172;(打&KR2172;)鋌(音挺)澌盡也南楚凡物盡生者曰&KR2172;生(今種物皆生云&KR2172;地¶
生也)物空盡者曰鋌鋌賜也(亦中國之通語也)鋌賜&KR2172;澌皆盡也¶
鋌空也語之轉也¶
¶
　　(案&KR2172;亦作撲本作穙廣韻□草生穊也注内打&KR2172;當作音打&KR2172;之&KR2172;鮑昭蕪城賦廛閈撲地歌吹沸天李¶
善注引方言撲盡也又引郭璞注作撲地出餘竝同説文澌水索也玉篇云澌音賜水盡也葢澌賜同音¶
故賜亦為盡廣韻澌亦作儩鋌賜&KR2172;澌諸刻訛作連此&KR2172;澌潘岳西征賦若循環之無賜李善注引方言¶
賜盡也鋌□同音廣雅澌鋌盡也□空也義皆本此)¶
¶
<pb:KR1j0006_WYG_003-14b>¶
　　&KR2172;翕葉聚也(&KR2172;屬藂相著貌)楚謂之&KR2172;或謂之翕葉楚通語也¶
(案廣雅翕葉聚也義本此&KR2172;屬考工記作樸屬鄭注云樸屬猶附著詩大雅芃芃棫樸鄭箋云相樸屬而¶
生藂刻本皆訛作葉據永樂大典本作藂藂即叢字爾雅釋木樸枹者郭注云樸屬叢生者為枹)¶
¶
　　斟益也(言斟酌益之)南楚凡相益而又少謂之不斟凡病少¶
愈而加劇亦謂之不斟或謂之何斟(言雖少損無所益也)¶
¶
　　(案廣雅廣韻竝云斟益也義本此)¶
¶
　　差閒知愈也南楚病愈者謂之差或謂之閒(言有閒隙)或謂¶
之知知通語也或謂之慧或謂之憭(慧憭皆意精明)或謂之瘳¶
<pb:KR1j0006_WYG_003-15a>¶
或謂之蠲(蠲亦除也音涓又一圭反)或謂之除¶
¶
　　(案愈亦作瘉漢書蓺文志㠯瘉為劇顔師古注云瘉讀與愈同愈差也孔安國注論語病閒云少差曰閒¶
廣雅知瘥蠲除慧閒瘳瘉也義本此差瘥古通用傅亮為宋公修楚元王墓教可蠲復近墓五家李善注¶
云郭璞方言注云蠲除也)¶
¶
¶
¶
¶
<pb:KR1j0006_WYG_003-15b>¶
¶
¶
¶
¶
¶
¶
¶
¶
¶
　　輶軒使者絶代語釋别國方言三¶
¶
