# -*- mode: mandoku-view; -*-
#+TITLE: 輶軒使者絕代語釋別國方言
#+DATE: 2016-04-12 14:30:30.234860
#+PROPERTY: ID KR1j0006
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 2
<pb:KR1j0006_WYG_002-1a>¶
　　欽定四庫全書¶
¶
　　輶軒使者絕代語釋别國方言二¶
¶
　　漢　揚雄　撰¶
¶
　　晉　郭璞　注¶
¶
　　釥(錯眇反)嫽(洛夭反)好也青徐海岱之閒曰釥或謂之嫽(今通¶
呼小姣潔喜好者爲嫽釥)好凡通語也¶
¶
　　(案釥亦作俏廣韻云俏醋好貌俏醋雙聲形容之辭亦方俗語也玉篇引方言青徐之閒謂好爲嫽廣雅¶
釥嫽好也義本此)¶
¶
<pb:KR1j0006_WYG_002-1b>¶
　　朦(忙紅反)厖(鴟&KR2301;)豐也自關而西秦晉之閒凡大貌謂之朦¶
或謂之厖豐其通語也□魏之郊燕之北鄙凡大人謂¶
之豐人燕記曰豐人杼首杼首長首也楚謂之伃(音序)燕¶
謂之杼燕□之閒言圍大謂之豐(謂度圍物也)¶
¶
　　(案左思魏都賦巷無杼首劉逵注云方言燕記曰豐人杼首杼首長首也燕謂之杼玉篇朦大也豐也廣¶
雅朦厖豐也抒長也皆本此杼抒古通用注内鴟&KR2301;當作音鴟&KR2301;之&KR2301;)¶
¶
　　娃(烏佳反)嫷(諾過反)窕(徒了反)豓美也呉楚衡淮之閒曰娃南¶
楚之外曰嫷(言婑嫷也)宋衛晉鄭之閒曰豓陳楚周南之閒¶
<pb:KR1j0006_WYG_002-2a>¶
曰窕自關而西秦晉之閒凡美色或謂之好或謂之窕¶
故呉有館娃之宫秦有㯃娥之臺(皆戰國時諸侯所立也㯃音七)秦晉¶
之閒美貌謂之娥(言娥娥也)美狀爲窕(言閑都也)美色爲豓(言光豓也)¶
美心爲窈(言幽靜也)¶
¶
　　(案左思呉都賦幸乎館娃之宫劉逵注云呉俗謂好女爲娃揚雄方言曰呉有館娃之宫列子楊朱篇皆¶
擇稚齒婑媠者宋玉神女賦嫷被服李善注引方言嫷美也他卧反史記外戚世家邢夫人號娙娥索隱¶
引方言美貌謂之娙娥詩周南窈窕淑女毛傳窈窕幽閒也釋文引王肅云善心曰窈善容曰窕説文呉¶
楚之閒謂好曰娃南楚之外謂好曰嫷秦晉謂好曰娙娥娙長好也廣雅娃嫷窈窕好也娥豓美也皆本¶
<pb:KR1j0006_WYG_002-2b>¶
此諸刻脱秦有二字永樂大典本不脱陸機擬古詩秦娥張女彈李善注云應瑒神女賦曰夏姬曽不足¶
以供妾御況秦娥與吳娃方言曰秦俗美貌謂之娥又别賦呉趨行及古詩十九首李善注竝引方言秦¶
晉之閒美貌謂之娥)¶
¶
　　奕僷容也自關而西凡美容謂之奕或謂之僷(奕僷皆輕麗之¶
貌僷音葉)宋衛曰僷陳楚汝潁之閒謂之奕¶
¶
　　(案詩商頌萬舞有奕毛傳奕奕然閑也疏云奕萬舞之容故爲閑也魯頌新廟奕奕鄭箋云奕奕姣美也¶
陸機贈馮文熊遷斥丘令詩奕奕馮生李善注引方言自關而西凡美容謂之奕奕因詩辭遂誤重一奕¶
字廣雅奕容也義本此説文宋衛之閒謂華奕麗曰僷僷廣韻僷僷輕薄美好貌)¶
¶
<pb:KR1j0006_WYG_002-3a>¶
　　□(音緜下作□音字同耳)鑠(舒灼反)盱(香于反)揚䒅(音□)雙也南楚江淮¶
之閒曰□或曰䒅好目謂之順(言流澤也)黸瞳之子(黸黑也)謂¶
之&KR1531;(言&KR1531;邈也)宋衛韓鄭之閒曰鑠(言光明也)燕代朝鮮洌水之¶
閒曰盱(謂舉眼也)或謂之揚(詩曰美目揚兮是也此本論雙耦因廣其訓復言目耳¶
案雙各本訛作隻注内雙耦訛作隻耦玉篇引方言□雙也廣韻䒅雙也今據以訂正玉篇廣韻又謂雙¶
生爲□廣雅□耦㝈也雙耦㝈二也楚詞招魂篇遺視&KR1531;些洪興祖補注引方言黸瞳之子謂之&KR1531;又作¶
媔大招篇美目媔只補注云媔音緜美目貌鑠亦作䁻玉篇云美目也顏延之宋文皇帝元皇后哀策文¶
圜精初爍李善注云郭璞方言注爍言光明也鑠爍古通用詩小雅云何其盱説文盱張目也一曰朝鮮¶
<pb:KR1j0006_WYG_002-3b>¶
謂盧童子曰盱黸盧瞳童古通用玉篇云盱舉目也燕代朝鮮列水謂盧瞳子爲盱洌列古亦通用鄭風¶
清揚婉兮毛傳清揚睂目之間也䒅玉篇云美目也廣韻作□云美目貌)¶
¶
　　嫢(羌箠反)笙揫(音遒)摻(素㩜反)細也自關而西秦晉之閒凡細¶
而有容謂之嫢(嫢嫢小成貌)或曰徥(言徥徥也)凡細貌謂之笙斂¶
物而細謂之揫或曰摻¶
¶
　　(案嫢各本訛作魏今訂正説文嫢媞也讀若癸秦晉謂細𦝫爲嫢廣雅嫢笙揫摻細小也義本此曹憲於¶
嫢下列其癸渠惟二反其癸與羌箠所得之音同字母之説上聲亦分清濁古人不分也注内徥徥各本¶
訛作徥偕後卷六内作徥皆以皆屬下行貌竝非説文云徥徥行貌謂細步緩行今據以訂正)¶
¶
<pb:KR1j0006_WYG_002-4a>¶
　　□(言瓌瑋也)渾(們渾肥滿也狐本反)䑄(䑄呬充壯也匹四反)䑋(音壤)&KR2763;(恪膠反)泡(音庖)盛¶
也自關而西秦晉之閒語也陳宋之閒曰&KR2763;(&KR2763;□麤大貌)江¶
淮之閒曰泡(包肥洪張貌)秦晉或曰䑋梁益之閒凡人言盛¶
及其所愛偉其肥晠謂之䑋(肥䑋多肉)¶
¶
　　(案□説文作傀云偉也玉篇云□聲類傀字䑄玉篇云盛肥也漢書賈鄒枚路傳壤子王梁代益㠯淮陽¶
晉灼曰揚雄方言梁益之閒所愛諱其肥盛曰壤李善注文選云方言云瑋其肥盛晉灼注以瑋爲諱説¶
文益州鄙言人盛諱其肥謂之䑋玉篇引方言䑋肥也今方言各本作凡人言盛及其所愛曰諱其肥□¶
謂之䑋明正徳已已影宋曹毅之刻本作曰偉皆衍曰字據説文及漢書注文選注刪諱即偉之訛偉瑋¶
<pb:KR1j0006_WYG_002-4b>¶
晠盛䑋壤古通用廣雅䑋&KR2763;泡□䑄渾肥盛也義本此)¶
¶
　　私策纖䓲(音鋭)稺(古稚字)杪(莫召反)小也自關而西秦晉之郊¶
梁益之閒凡物小者謂之私小或曰纖繒帛之細者謂¶
之纖東齊言布帛之細者曰綾(音凌)秦晉曰靡(靡靡細好也)凡¶
草生而初達謂之䓲(鋒萌始出)稺年小也木細枝謂之杪(言杪¶
梢也)江淮陳楚之内謂之蔑(蔑小貌也)青齊兖冀之閒謂之葼¶
(馬䰄)燕之北鄙朝鮮洌水之閒謂之策故傳曰慈母之怒¶
子也雖折葼笞之其惠存焉(言教在其中也)¶
¶
<pb:KR1j0006_WYG_002-5a>¶
　　(案纖亦作孅司馬相如上林賦嫵媚孅弱李善注引方言自關而西凡物小謂之孅長門賦觀夫靡靡而¶
無窮王延壽魯靈光殿賦何宏麗之靡靡注皆云郭璞方言注曰靡靡細好也今方言各本注内脱一靡¶
字據此所引訂補爾雅釋言幼鞠穉也疏引方言穉年小也穉唐石經作稚潘岳閒居賦兒童稚齒注引¶
方言稚小也稚字見方言注左思呉都賦鬱兮䓲茂劉逵注引方言凡草生而初逹謂之䓲周語鄭未失¶
周典王而蔑之韋昭注云蔑小也馬融長笛賦跋蔑縷注引方言蔑小也廣雅纖懱私策葼䓲杪小也義¶
本此蔑懱古通用禹貢徐州厥篚𤣥纖縞豫州厥篚纖纊史記夏本紀裴駰集解引鄭注云纖細也祭服¶
之材尚細顔師古注漢書地理志云纖細繒也與方言合説文云東齊謂布帛之細曰綾青齊沇冀謂木¶
細枝曰葼注内馬䰄當作音馬䰄之䰄左思魏都賦弱葼係實劉注云葼木之細枝者也揚雄方言曰青¶
<pb:KR1j0006_WYG_002-5b>¶
齊兖豫之閒謂之葼故傳曰慈母怒子折葼而笞之其惠存焉沇俗通作兖此所引冀訛作豫左思招隱¶
詩杖策招隱士李善注引方言木細枝曰策)¶
¶
　　殗(於怯反)殜(音葉)㣲也宋衛之閒曰殗自關而西秦晉之閒¶
凡病而不甚曰殗殜(病半臥半起也)¶
¶
　　(案廣雅殜殗病也義本此廣韻殗殜不動貌殜殜同)¶
¶
　　臺敵延也(一作迮也)東齊海岱之閒曰臺自關而西秦晉之¶
閒物力同者謂之臺敵¶
¶
　　(案延葢匹之訛注内迮也葢疋也之訛疋即俗匹字爾雅釋詁敵匹也當也廣雅敵儓當也匹臺敵輩也¶
<pb:KR1j0006_WYG_002-6a>¶
義皆相因臺儓葢通用)¶
¶
　　抱(音□)㛯(孚萬反一作嬎)耦也(耦亦迮互見其義耳)荆呉江湖之閒曰抱㛯¶
宋潁之閒或曰㛯¶
¶
　　(案後卷八内北燕朝鮮洌水之閒謂伏雞曰抱説文云嬎生子齊均也注内孚萬反各本多訛作追萬反¶
從曹毅之本迮亦疋之訛當作匹)¶
¶
　　倚(於寄反)踦(卻竒反)奇也(竒耦)自關而西秦晉之閒凡全物而¶
體不具謂之倚梁楚之閒謂之踦雍梁之西郊凡嘼支¶
體不具者謂之踦¶
¶
<pb:KR1j0006_WYG_002-6b>¶
　　(案荀子脩身篇倚魁之行非不難也楊倞注云倚奇也竒讀爲奇耦之竒方言秦晉之間凡物體全而不¶
具謂之倚倚魁謂偏倚狂怪行儒效篇倚物怪變注云倚竒也莊子天下篇南方有倚人焉釋文云或作¶
畸魯語踦跂畢行無有處人韋昭注云踦跂跘蹇也春秋僖公三十三年公羊傳匹馬隻輪無反者何休¶
注云隻踦也説文踦一足也注内於寄反各本多作丘寄反從曹毅之本)¶
¶
　　逴(勑略反)獡(音鑠)透(式六反)驚也自關而西秦晉之閒凡蹇者¶
或謂之逴(行略逴也)體而偏長短亦謂之逴宋衛南楚凡相¶
驚曰獡或曰透(皆驚貌也)¶
¶
　　(案説文逴蹇也南楚謂相驚曰獡左思呉都賦驚透沸亂劉逵注引方言透驚也廣雅逴獡透驚也曹憲¶
<pb:KR1j0006_WYG_002-7a>¶
音釋云透音叔世人以此爲跳透字他𠊱反未是矣)¶
¶
　　儀&KR1749;來也陳潁之閒曰儀自關而東周鄭之郊齊魯之¶
閒或謂之&KR1749;或曰懷¶
¶
　　(案格&KR1749;古通用爾雅釋言格懷來也詩周頌懷柔百神毛傳懷來也周語民神怨痛無所依懷韋昭注云¶
懷歸也義亦相因儀者儀之而來周語丹朱馮身以儀之儀即來歸之義格字義兼往來往而至乎彼曰¶
格來而至乎此亦曰格誠敬感通於神明而神明來格徳禮貫通於民心而民咸格化心思貫徹於事物¶
而事盡貫徹皆合往來爲義故其本字從彳格感貫一聲之轉故義亦通)¶
¶
　　䵑(音昵)&KR2899;(音汝)黏也齊魯青徐自關而東或曰䵑(音黏䵑也)或曰¶
<pb:KR1j0006_WYG_002-7b>¶
&KR2899;¶
¶
　　(案爾雅釋言䵑膠也疏引方言此條文竝同䵑亦作䵒説文云黏也廣雅&KR2899;䵒黏也義本此)¶
¶
　　餬(音胡)託庇(庇蔭)寓&KR3028;(音孕)寄也齊衛宋魯陳晉汝潁荆州江¶
淮之閒曰庇或曰寓寄食爲餬(傳曰餬其口於四方是也)凡寄爲託¶
寄物爲&KR3028;¶
¶
　　(案爾雅釋言媵將送也釋文引方言媵送也&KR3028;媵同説文餬寄食也廣雅&KR3028;庇寓餬侂寄也義本此託侂¶
古通用注内庇蔭當作音庇蔭之庇餬其口各本訛作餬予口今據左傳改)¶
¶
　　逞苦了快也自山而東或曰逞楚曰苦(苦而爲快者猶以臭爲香治爲¶
<pb:KR1j0006_WYG_002-8a>¶
亂徂爲存此訓義之反覆用之是也)秦曰了(今江東呼快爲愃相縁反)¶
¶
　　(案春秋桓公六年左傳今民餒而君逞欲杜預注云逞快也廣雅逞苦快也義本此)¶
¶
　　挴㥾赧愧也晉曰挴或曰㥾秦晉之閒凡愧而見上謂¶
之赧(小爾雅曰面赤愧曰赧)梁宋曰㥾(敕㥾亦慙貌也音匿)¶
¶
　　(案趙岐注孟子云赧赧然面赤心不正之貌也説文赧面慙赤也爾雅釋言愧慚也疏全引方言此條文¶
竝同玉篇引方言梁宋之閒謂媿曰㥾愧媿古通用廣雅挴赧㥾慙也義本此)¶
¶
　　叨(託髙反)惏(洛含反)&KR0714;也陳楚曰惏¶
¶
　　(案後漢書黨錮列傳㠯貪叨誅死注引方言叨&KR0714;也)¶
¶
<pb:KR1j0006_WYG_002-8b>¶
　　馮齘苛怒也楚曰馮(馮恚盛貌楚詞曰康回馮怒)小怒曰齘(言噤齘也)陳¶
謂之苛(相苛責也)¶
¶
　　(案離騷喟馮心而歴兹洪興祖補注引方言馮怒也楚曰馮齘各本訛作□注内同今訂正説文齘齒相¶
切也玉篇云噤齘切齒怒也噤齘廣韻作䫴齘廣雅馮齘苛怒也義本此)¶
¶
　　憡刺痛也(㦧憡小痛也音策)自關而西秦晉之閒或曰憡¶
(案玉篇憡小痛也刺亦作瘌廣雅憡瘌痛也義本此)¶
¶
　　撟捎選也(此妙擇積聚者也矯騷兩音)自關而西秦晉之閒凡取物¶
之上謂之撟捎¶
¶
<pb:KR1j0006_WYG_002-9a>¶
　　(案説文云自關以西凡取物之上者爲撟捎廣雅撟捎選擇也皆本此)¶
¶
　　撊(呼旱反)梗(魚鯁)爽猛也晉魏之閒曰撊(傳曰撊然登埤)韓□之閒¶
曰梗齊晉曰爽¶
¶
　　(案春秋昭公十八年左傳今執事撊然授兵登埤服䖍注撊然猛貌也疏引方言云撊猛也晉魏之閒曰¶
撊荀子榮辱篇陋者俄且僩也楊倞注云僩與撊同猛也方言晉魏之閒謂猛爲撊詩曰瑟兮僩兮廣雅¶
撊梗爽猛也義本此注内魚鯁當作音魚鯁之鯁)¶
¶
　　瞯(音閑)睇(音悌)睎略(音略)眄也陳楚之閒南楚之外曰睇東齊¶
青徐之閒曰睎呉揚江淮之閒或曰瞯或曰䀩自關而¶
<pb:KR1j0006_WYG_002-9b>¶
西秦晉之閒曰眄¶
¶
　　(案夏小正來降燕乃睇説曰睇者眄也眄者視可爲室者也廣韻䀩字引方言云視也説文䀩眄也眄衺¶
視也秦語南楚謂眄曰睇海岱之閒曰睎江淮之閒曰瞯廣雅睎䀩眄睇視也皆本此)¶
¶
　　䭒(消息)喙(口喙)呬(許四反)息也周鄭宋沛之閒曰䭒自關而西¶
秦晉之閒或曰喙或曰䭒東齊曰呬¶
¶
　　(案説文云東夷謂息爲呬詩曰犬夷呬矣今詩作混夷駾矣呬爾雅釋詁亦云息也郭注云今東齊呼息¶
為呬也疏全引方言此條文竝同廣雅喙息也義本此注内消息口喙當作音消息之息音口喙之喙)¶
¶
　　䤨(劈歴)摫(音規)裁也梁益之閒裁木爲器曰䤨裂帛爲衣曰¶
<pb:KR1j0006_WYG_002-10a>¶
摫䤨又斲也(皆析破之名也)晉趙之閒謂之䤨䤨¶
¶
　　(案漢書蓺文志則苟鉤䤨析亂而已顔師古注云䤨破也左思蜀都賦䤨摫兼呈劉逵注云揚雄方言䤨¶
摫裁也梁益之閒裁木爲器曰䤨裂帛爲衣曰摫廣韻引方言梁益閒裂帛爲衣曰摫廣雅䤨摫裁也義¶
本此注内劈歴當作音劈歴之劈)¶
¶
　　鐫琢也(謂鏨鐫也子旋反)晉趙謂之鐫¶
¶
　　(案琢各本訛作㧻今訂正說文鐫琢石也)¶
¶
　　鍇(音楷)鑙(音啟)堅也自關而西秦晉之閒曰鍇呉揚江淮之¶
閒曰鑙¶
¶
<pb:KR1j0006_WYG_002-10b>¶
　　(案廣雅鍇鑙□也玉篇鑙□皆云堅也)¶
¶
　　揄鋪(音敷)&KR3019;(音藍)&KR3128;帗(音拂)縷葉褕(音臾)毳也(音脆皆謂物之扞蔽也)荆揚¶
江湖之閒曰揄鋪楚曰&KR3019;&KR3128;陳宋鄭衛之閒謂之帗縷¶
燕之北郊朝鮮洌水之閒曰葉褕(今名短度絹爲葉褕也)¶
¶
　　(案毳玉篇云罽衣葉褕各本訛作葉輸輸字不得有臾音玉篇云葉褕短度絹也今據以改正)¶
¶
　　孑藎(昨吝反)餘也(謂遺餘)周鄭之閒曰藎或曰孑青徐楚之¶
閒曰孑自關而西秦晉之閒炊薪不盡曰藎孑俊也遵¶
俊也(廣異語耳)¶
¶
<pb:KR1j0006_WYG_002-11a>¶
　　(案馬融長苗賦藎滯抗絕李善注云方言燼餘也藎與燼同呉語安受其燼韋昭注云燼餘也春秋成公¶
二年左傳請收合餘燼杜預注云燼火餘木廣雅燼孑餘也義本此説文俊材千人也廣韻智過千人曰¶
俊鄉飲酒禮遵者降席鄭注云遵者謂此鄉之人仕至大夫者也今來助主人樂賔主人所榮而遵法者¶
也鄉射禮注云謂之遵者方以禮樂化民欲其遵法之也遵之爲俊或因此起義)¶
¶
　　翿(音濤)幢(徒江反)翳也(舞者所以自蔽翳也)楚曰翿關西關東皆曰幢¶
(案翿説文作翳云翳也所以舞也引詩左執翳鄭箋於毛傳以翳釋翿申之曰翳舞者所持所謂羽舞也¶
翿又作□廣雅幢謂之□義本此)¶
¶
　　&KR0679;略求也秦晉之閒曰&KR0679;就室曰&KR0679;於道曰略略强取¶
<pb:KR1j0006_WYG_002-11b>¶
也攈(古捃字)摭(盜蹠)取也此通語也¶
¶
　　(案&KR0679;説文云求也齊語犧牲不略則牛羊遂韋昭注云略奪也春秋成公十二年左傳略其武夫以爲已¶
腹心股肱爪牙杜預注云略取也襄公四年左傳匠慶請木季孫曰略注云不以道取爲略疏云今律略¶
人略賣人是也沈約齊故安陸昭王碑文小則俘民略畜李善注引方言略強取也魯語收攈而烝韋昭¶
注攈拾也史記十二諸侯年表各往往捃摭春秋之文以著書漢書蓺文志捃摭遺逸顔師古注云捃摭¶
謂拾取之後漢書馮衍傳捃桓文之譎功注引方言捃取也廣雅廀略求也摭攈略取也義本此&KR0679;廀古¶
通用)¶
¶
　　茫矜奄遽也(謂遽矜也)呉揚曰茫(今北方通然也莫光反)陳潁之閒曰¶
<pb:KR1j0006_WYG_002-12a>¶
奄秦晉或曰矜或曰遽¶
¶
　　(案馬融長苖賦奄忽滅没李善注引方言奄遽也傅毅舞賦翼爾悠往闇復輟已注云闇猶奄也古人呼¶
闇殆與奄同方言曰奄遽也廣雅朚矜遽也義本此茫朚古通用)¶
¶
　　速逞摇扇疾也東齊海岱之閒曰速燕之外鄙朝鮮洌¶
水之閒曰摇扇楚曰逞¶
¶
　　(案説文云楚謂疾行爲逞廣雅逞摇扇疾也義本此)¶
¶
　　予賴讎也南楚之外曰賴(賴亦惡名)秦晉曰讎¶
¶
　　(案注内言賴亦惡名葢讀賴爲厲厲賴古多通用予與亦聲義通後卷六内誣䛳與也卷十内拏或謂之¶
<pb:KR1j0006_WYG_002-12b>¶
䛳注云言誣䛳也廣雅誣䛳予也則予有誣言相加被之義相誣相惡皆相讎也故以讎釋之)¶
¶
　　恒慨蔘(索含反)綏羞繹(音奕)紛毋言既廣又大也荆揚之閒¶
凡言廣大者謂之恒慨東甌之閒謂之蔘綏(東甌亦越地今臨海¶
永寧是也)或謂之羞繹紛毋¶
¶
　　(案廣韻蔘綏垂貌餘未見他書皆形容盛大之辭)¶
¶
　　劋(雀潦反又子了反)蹶(音踣蹶)獪也(古狡抉字)秦晉之閒曰獪楚謂之¶
劋或曰蹶楚鄭曰蔿(音指撝亦獪聲之轉也)或曰&KR3952;(言黠&KR3952;也今建平郡人呼¶
&KR3952;胡&KR5255;切)¶
¶
<pb:KR1j0006_WYG_002-13a>¶
　　(案爾雅釋言靦&KR3952;也釋文云方言楚或謂狡獪爲&KR3952;&KR3952;猶獪也郭注言黠也黠下脱一&KR3952;字蹶獪一聲之¶
轉注内音踣蹶三字各本音訛作言又訛在或曰蹶之下前蹶字下作音厥前後重出今訂正音踣蹶音¶
指撝當作音踣蹶之蹶音指撝之撝)¶
¶
¶
¶
¶
¶
<pb:KR1j0006_WYG_002-13b>¶
¶
¶
¶
¶
¶
¶
¶
¶
¶
　　輶軒使者絶代語釋别國方言二¶
¶
